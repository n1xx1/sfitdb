---
source: Manuale di Gioco, pag. 60
original-name: Backgrounds
original-srd: https://2e.aonprd.com/Backgrounds.aspx
navigation-order: -40
navigation-disable: true
---

# Background

Quando crei il tuo personaggio, al 1° livello ottieni un background a tua
scelta. Questa decisione è permanente: non puoi cambiarla ai livelli successivi.
Ogni background elencato qui fornisce due aumenti di caratteristica, un talento
di abilità e il grado di competenza addestrato in due abilità una delle quali è
una Sapienza. Se ottieni il grado di competenza addestrato in un'abilità grazie
al tuo background e poi ottieni lo stesso grado di competenza addestrato nella
abilità grazie alla tua classe al 1° livello, diventi invece addestrato in
un'altra abilità a tua scelta.

Le abilità Sapienza rappresentano una conoscenza approfondita di un argomento
specifico. Se un'abilità Sapienza richiede una scelta (per esempio di scegliere
un terreno), spiega la tua preferenza al GM, che ha l'ultima parola in merito
sull'accettabilità della scelta. Se vuoi qualche suggerimento, il riquadro
laterale Sottocategorie Comuni di Sapienza elenca un certo numero di abilità
Sapienza che sono adatte alla maggior parte delle campagne.

I talenti di abilità ampliano le funzioni delle tue abilità compaiono nel
Capitolo 5: Talenti.

## Background Rari

_La maggior parte dei background è disponibile per qualsiasi personaggio, ma
alcuni background sono così insoliti che il solo fatto di averli rende un
personaggio raro e staordinario._

Questi background rari possono dare al giocatore una esperienza interpretativa
molto diversa, consentendogli di costruire un personaggio con una storia o un
passato al di là della norma. Un personaggio con un background da reale, che sia
l'erede al trono del regno dove si svolge la tua campagna o di una potente
nazione lontana, occupa una posizione speciale all'interno della narrazione. Il
background del tuo personaggio è intrinseco alle sue origini e non qualcosa che
si guadagna durante il gioco. I background rari dovrebbero essere scelti solo
dopo che il GM e gli altri giocatori si siano accordati sull'idea di applicarne
uno nella campagna che si sta giocando.

I background possono anche essere unici: se li ha il tuo personaggio, non può
averli nessun altro. Per creare background unici, puoi adattare i background
rari di questa sezione includendo dettagli più specifici.

{{< backgroundTable >}}
