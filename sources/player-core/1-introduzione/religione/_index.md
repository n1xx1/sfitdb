---
source: Player Core (Eng), pag. 35
original-name: Religion
original-srd: https://2e.aonsrd.com/rules/110-religion
navigation-order: 4
---

# Religione

La tecnologia e la conoscenza scientifica prosperano in tutta la galassia, ma
questi progressi non possono risolvere ogni problema né rispondere a tutte le
domande esistenziali. Molti si rivolgono alla religione per comprendere il
proprio posto nel cosmo. Alcuni venerano una divinità ancestrale, mentre altri
seguono gli insegnamenti di un pantheon, trovano scopo in una fede non deifica
come la Fede Verde, o praticano una filosofia come il Ciclo. La fede è spesso
importante per i mistici, che talvolta attingono alle proprie connessioni divine
per ottenere i loro poteri, e per i solariani, che traggono forza dalla
comprensione del ciclo cosmico. Va notato che nei molti mondi del multiverso
esistono innumerevoli altre divinità, religioni e filosofie oltre a quelle
descritte di seguito.

---

# Divinità

Chiunque può onorare una divinità, ma i devoti più fedeli seguono gli editti
(azioni incoraggiate) e rifuggono gli anatemi (atti proibiti e sacrileghi). Ogni
voce relativa a una divinità elenca il nome, il titolo e una breve descrizione
con informazioni culturali. Successivamente sono riportati i benefici
disponibili ai più ferventi devoti della divinità. Ottieni questi benefici solo
se possiedi una regola che ti conferisce specificamente un beneficio da devoto.
Gli incantesimi divini possono essere utilizzati dai mistici che scelgono una
connessione che concede il lancio di incantesimi divini.

> ## Futuri Chierici
>
> Gli incantesimi da chierico elencati per ogni divinità sono progettati per
> funzionare con la classe del chierico di _Pathfinder_. Allo stesso modo, i
> chierici e altri devoti possono ottenere incantesimi di dominio dalle loro
> divinità. Queste regole sono incluse per fornire ai personaggi che desiderano
> interpretare un chierico in Starfinder tutti gli strumenti necessari per
> farlo. Inoltre, le armi predilette contrassegnate da un asterisco (\*)
> indicano le armi classiche preferite dalle divinità nell’era di Pathfinder.

> ## Santificazione
>
> Alcune divinità santificano i loro chierici e devoti altrettanto fedeli.
> Questo fornisce all’adoratore il tratto sacro o sacrilego. Il tratto
> [**sacro**](/tratti/sacro) indica una forte devozione all’altruismo,
> all’aiutare gli altri e al battersi contro forze sacrileghe come nefandi e non
> morti. Il tratto [**sacrilego**](/tratti/sacrilego), al contrario, mostra
> devozione al vittimizzare gli altri, arrecare danni e battersi contro poteri
> celestiali. Le divinità che riportano “deve scegliere” impongono
> l’acquisizione del tratto e quelle che riportano “può scegliere” permettono al
> devoto di scegliere il tratto o meno. Puoi avere il tratto sacro, il tratto
> sacrilego o nessuno dei due, ma mai entrambi.
>
> Anche incantesimi e altri effetti possono avere questi tratti, che li rendono
> più potenti contro creature con il tratto opposto. Alcuni incantesimi e
> capacità hanno il tratto [**santificato**](/tratti/santificato). Se hai il
> tratto sacro o sacrilego, quando usi una capacità santificata aggiungi ad essa
> il tuo tratto sacro o sacrilego

{{% includeAll source="./divinita" %}}
