---
source: Player Core (Eng), pag. 5
original-name: What is a Roleplaying Game?
original-srd: https://2e.aonsrd.com/rules/2-what-is-a-roleplaying-game
navigation-hide: true
---

# Che Cos’è un Gioco di Ruolo?

Un gioco di ruolo è un racconto interattivo in cui un giocatore, il Game Master
(GM), prepara la scena e imbastisce delle sfide, mentre altri giocatori assumono
il ruolo di personaggi giocanti (PG) e si impegnano a portare a termine le
sfide. Anche se prendono la forma di mostri, tecnologie ostili e ambienti
alieni, il gioco permette di creare sfide basate su complotti politici,
soluzione di enigmi, vicissitudini interpersonali e altro ancora.

Il gioco di solito prevede da quattro a sette giocatori, con uno di questi che
si mette a disposizione come Game Master del gruppo. Il GM prepara, presenta e
supervisiona l’ambientazione di gioco e la storia, ponendo sfide e interpretando
gli avversari, gli alleati e persino chi sta dietro le quinte. Reagendo alle
varie situazioni in base alla personalità e alle capacità del proprio
personaggio, i giocatori partecipano nello sviluppare la storia via via che una
scena li conduce alla successiva. Tiri di dadi uniti a caratteristiche
prestabilite aggiungono un elemento causale e determinano se i personaggi hanno
successo o falliscono nel compiere le azioni che provano a intraprendere.

## Come si Svolge il Gioco

Si svolge nel corso di più sessioni durante le quali i giocatori si incontrano
per qualche ora di persona o online per giocare una partita. Una storia completa
può essere lunga una sola sessione (detta “one-shot”) oppure può proseguire per
più sessioni di gioco in una campagna che dura mesi o persino anni. Una partita
può proseguire fino a quando il Game Master ha una storia che si diverte a
raccontare insieme ai suoi giocatori.

Una sessione potrebbe contenere una serie di scene di azione, combattimenti
contro mostri feroci, intrusioni in terminali, trappole tecnomagiche e imprese
eroiche, o potrebbe consistere nel l’organizzazione sindacale di minatori su un
asteroide popolato da megafauna, nell’infiltrarsi in un esercito di un impero
galattico o nel negoziazione con enigmatici spectra per ottenere un passaggio
rapido di un’astronave attraverso la Deriva. Spetta a te e al tuo gruppo
decidere cosa vi piace, se preferite giocare un dramma politico intergalattico,
dedicarvi all’esplorazione dello spazio inesplorato, o una via di mezzo tra le
due cose.

> ## La prima regola
>
> La prima regola di Starfinder è questo gioco ti appartiene. Usalo per
> raccontare le storie che più vuoi raccontare. per impersonare i personaggi che
> più vorresti impersonare e per vivere entusiasmanti avventure con i tuoi
> amici. Se una regola interferisce con il vostro divertimento e se tutti sono
> d’accordo, cambiala per adattarla alla storia, o ignorala del tutto. Il fine
> ultimo è il divertimento di tutti i presenti.

## I Giocatori

Giocatore è chiunque giochi, incluso il Game Master; ma per una questione di
semplicità sono detti “giocatori” tutti i partecipanti ad eccezione del GM.
Prima che il gioco abbia inizio, i giocatori inventano la storia e la
personalità del loro personaggio, utilizzando il regolamento per determinare le
sue statistiche, capacità, punti di forza e debolezze. Il GM può limitare le
opzioni disponibili durante la creazione del personaggio, ma tali limiti vanno
discussi in anticipo per permettere ai giocatori di creare eroi interessanti. In
generale, l’unico limite alla creazione dei personaggi è rappresentato
dall’immaginazione dei giocatori e dalle linee guida stabilite dal GM.

Durante il gioco, i giocatori descrivono le azioni che i loro personaggi
svolgono e tirano i dadi utilizzando le loro capacita. Il GM descrive l’esito
delle azioni. Ad alcuni piace molto mettere in scena un’interpretazione (o
immergersi nel ruolo) dei loro personaggi, altri descrivono le azioni dei loro
personaggi come se narrassero una storia. Decidi tu cosa preferisci!

Se è la tua prima esperienza con un gioco di ruolo, ti suggeriamo di
interpretare il tuo personaggio per familiarizzare con le regale e con la
galassia.

> ## Dadi
>
> Starfinder richiede un set di dadi poliedrici. Ogni dado ha un diverso numero
> di facce: quattro. sei, otto o più. Quando questi dadi sono menzionati nel
> testo, troverai una “d” seguita dal numero di facce del dado. Si utilizzano i
> seguenti dadi: a 4 facce (d4), a 6 facce (d6), a 8 facce (d8), a 10 facce
> (d10), a 12 facce (d12) e a 20 facce (d20). Se utilizzi più dadi, un numero
> prima della “d” mostra quanti ne devi tirare. Ad esempio “4d6” significa che
> devi tirare quattro dadi a sei facce. Se una regola ti richiede di tirare un
> d%, genera un numero da 1 a 100 tirando due dadi a dieci facce; uno indica le
> decine e l’altro le unità.

## Il Game Master

Mentre il resto dei giocatori crea e controlla i propri personaggi, il Game
Master (o GM) è il responsabile della storia e del mondo. Il Game Master
descrive le situazioni che vivono i giocatori all’interno dell’avventura, valuta
come le azioni dei personaggi giocanti vanno a incidere sulla storia e conosce
le regole per le sfide che devono man mano affrontare. Il Game Master usa le
regole e i consigli che si trovano nel _Starfinder GM Core_.

Il GM può creare una nuova avventura, scrivere la storia, scegliere i mostri e
assegnare le ricompense, o può utilizzare un’avventura già pubblicata,
modificandola in base ai gusti dei suoi giocatori e allo stile di gioco del
gruppo. Alcuni narratori organizzano delle sessioni in cui contenuti originali e
contenuti pubblicati confluiscono nel formare un nuovo racconto.

Fare il GM è una bella sfida; dovrai prendere decisioni sul regolamento, narrare
una storia e assumerti altre responsabilità, ma è anche un’attività che dà
soddisfazioni e che ti ricompensa di tutto il lavoro profuso per creare un gioco
di qualità. Se è la tua prima volta come GM, ricorda che la cosa più importante
è divertirsi, e questo include anche te. Tutto il resto ti verrà naturale con la
pratica e con un po’ di pazienza.

## Tutti Possono Giocare

Che tu sia un giocatore o un Game Master, prendere parte a un gioco di ruolo da
tavolo implica accettare un contratto sociale: tutti sono lì per divertirsi a
raccontare una storia. Per molti giocatori, giocare è un modo per dimenticare i
problemi della vita quotidiana. Presta attenzione a tutti i presenti al tavolo
di gioco e cerca di capire cosa vorrebbero giocare, così tutti potranno
divertirsi. Quando il gruppo si riunisce per la prima volta, dovrebbe discutere
di quello che spera di sperimentare nel gioco e degli argomenti che preferirebbe
evitare. Dovrebbe essere chiaro a tutti che ci sono argomenti in grado di
mettere a disagio alcuni giocatori o di farli sentire come se non fossero i
benvenuti; tutti dovrebbero accennare questi limiti e rispettarli durante le
partite. Solo cosi potrete divertirvi insieme.

Starfinder è un gioco per tutti, indipendentemente dalla loro età, genere,
etnia, religione, orientamento sessuale, o da ogni altra scelta o esperienza di
vita. È responsabilità di tutti i giocatori, non solo del GM, fare in modo che
il tavolo sia un luogo divertente e inclusivo per tutti.

## Strumenti del Gioco

Oltre a questo sito, avrai bisogno di alcuni materiali aggiuntivi. Puoi trovarli
nel tuo negozio di hobbistica di fiducia o online.

**Scheda del Personaggio**: Ogni giocatore ha una scheda del personaggio che
utilizza per creare il personaggio e registrare gli avvenimenti che si
verificano durante il gioco. Puoi trovarla alla fine del manuale di gioco o
scaricarla da internet come pdf gratuito Qui.

**Dadi**: I giocatori e il GM utilizzano almeno un set di dadi poliedrici, ma la
maggior parte dei giocatori porterà i propri dadi. I dadi a sei facce sono i più
comuni, ma è possibile acquistare tutti i dadi di un set in un negozio di
hobbistica o su internet. Vedi il riquadro laterale Dadi per saperne di più sui
diversi tipi di dadi e su come sono indicati nel testo.

**Avventure**: Ogni tavolo di gioco avrà bisogno di un’avventura, che sia stara
scritta dal GM o pubblicata. Su internet trovi moltissime avventure entusiasmati
e persino intere campagne, chiamate Saghe.

**Starfinder Alien Core**: Dai componenti d’avanguardia dello Sciame ai
potentissimi draghi di metallo stellare, i mostri sono una minaccia comune che i
PG possono affrontare, e ogni tipo possiede le proprie statistiche e abilità.
Queste si trovano in _Starfinder Alien Core_, un libro prezioso per i Game
Master.

**Mappe e Miniature**: Può essere complicato destreggiarsi nel caos del
combattimento; molti gruppi utilizzano una mappa per rappresentare il campo di
battaglia. Le mappe sono munite di una griglia con quadretti da 2,5 centimetri;
ogni quadretto corrisponde a 1,5 metri nel mondo di gioco. Puoi utilizzare
miniature o gettoni illustrati (chiamati pedine) per rappresentare i personaggi
e i loro avversari.
