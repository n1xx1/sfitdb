---
source: Player Core (Eng), pag. 31
original-name: Absalom Station
original-srd: https://2e.aonsrd.com/planets/3-absalom-station
navigation-order: 3
---

# Stazione Absalom

**Nesso Commerciale Galattico**

Sospesa nell’orbita vuota del perduto Golarion, questa vivace stazione spaziale
è il centro del commercio interstellare e del governo nei Mondi del Patto.
Nessuno sa chi abbia costruito la Stazione Absalom, poiché è apparsa in un
momento imprecisato durante l'Intervallo. I suoi antichi reattori tecnomagici
sono alimentati dalla leggendaria _Pietrastella_, che opera anche come il più
potente faro di Deriva, attirando turisti e immigrati da mondi lontani.
Centinaia di aziende e ambasciate hanno qui la loro sede principale, e una
popolazione eterogenea la considera casa.

Al centro della Stazione Absalom si trova l’Occhio, un settore schermato famoso
per il rigoglioso Parco di Jatembe, le scintillanti torri aziendali e i
quartieri di lusso, oltre a un vasto settore accademico che ospita un
cosmonastero solarian e un’università. L’Anello è un insieme di quartieri e
distretti industriali eclettici che circondano l’Occhio; le Braccia sono una
serie di hangar e moli che si estendono dall’Anello; lo Spuntone è un labirinto
di gallerie industriali fatiscenti che si intersecano con i pericolosi Livelli
Spettrali; e la Flotta è uno sciame mutevole di navi non attraccate in orbita.

## Esempi di Personaggi

- Una spia aziendale, incaricata da una megacorporazione losca di infiltrarsi
  nelle spietate sale riunioni della Torre Azzurrovertice.
- Un corriere fantasma, che esplora i Livelli Spettrali alla ricerca di reliquie
  di valore, sopravvivendo ad anomalie pericolose e combattendo mostri
  provenienti da altre dimensioni.
- Un discepolo solarian, in addestramento presso il Cosmonastero dell’Orbita
  Vuota.
