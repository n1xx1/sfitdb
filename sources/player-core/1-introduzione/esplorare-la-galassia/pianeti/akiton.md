---
source: Player Core (Eng), pag. 32
original-name: Akiton
original-srd: https://2e.aonsrd.com/planets/4-akiton
navigation-order: 4
---

# Akiton

**Mondo Rosso Desertico e Solitario**

Akiton è un mondo rosso e polveroso di deserti arsi dal sole, città decadenti e
cantieri di rottami arrugginiti. Un tempo era un paradiso industriale in piena
espansione, traboccante di ricchezze grazie all’estrazione del thasteronio, un
combustibile per astronavi che cadde in disuso dopo la scoperta dell’iperspazio.
Oggi, Akiton è un campo di battaglia decadente in cui dirigenti corporativi e
famiglie criminali si scontrano per ritornare ai giorni di gloria antecedenti,
mentre la gente comune lotta semplicemente per sopravvivere.

Le regioni di Akiton includono Arl, un’antica città famosa per gli storici sport
sanguinari che ancora attirano folle; la città-trincea di Maro con le sue Mille
Luci; Ka, una cima montuosa sacra per alcune comunità shobhad che ospita alla
sua base il brulicante Mercato Alveare; Deposito Khefak, una città di rottamai e
meta turistica; le rocciose Colline Sfregiopantano, sito dello schianto del
Relitto dei Ritornati; e le gelide Terre Invernali polari. Alcune comunità di
contemplativi prosperano sottoterra, restando distanti dagli eventi attuali ma
osservando attentamente le condizioni geologiche, meteorologiche e politiche di
Akiton.

## Esempi di Personaggi

- Un eccentrico rigattiere, che recupera tesori dalle discariche di Deposito
  Khefak e cerca una via di fuga.
- Un gladiatore spericolato, che combatte feroci bestie e astuti avversari per
  gloria e ricchezze nelle arene polverose di Arl.
- Un curioso contemplativo, che annota ogni dettaglio osservato mentre esplora
  il Relitto dei Ritornati.
