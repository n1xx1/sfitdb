---
source: Player Core (Eng), pag. 31
original-name: Castrovel
original-srd: https://2e.aonsrd.com/planets/2-castrovel
navigation-order: 2
---

# Castrovel

**Federazione Psichica delle Tre Potenze**

Castrovel è un pianeta di giungle incontaminate dove fiorenti metropoli
coesistono in armonia con la natura. Portali magici chiamati _aiudara_ collegano
le città di Castrovel, governate da una federazione planetaria composta da
consigli elfici, regine formian e magnati lashunta. L’infosfera unica di
Castrovel è una rete di menti connesse psichicamente; coloro che non possiedono
sensi psichici si collegano unendosi a minuscole creature psichiche chiamate
shefis.

Le regioni di Castrovel includono Asana e il suo principale spazioporto Qabarat,
un magnifico monumento vivente con antiche mura di conchiglie frantumate che
racchiudono una moderna metropoli; l’imponente città formicaio di Roccia delle
Regine e altre colonie formian; le giungle primordiali di Ukulam, protette da
comunità di khizar simili a piante e dai loro alleati Xenoguardiani; e le guglie
di Sovyrian, una nazione di città surrealiste scolpite dalla magia elfica. Le
regioni selvagge di Castrovel sono praticamente incontaminate poiché l’industria
del pianeta si concentra sulla luna superinquinata Elindrae.

## Esempi di Personaggi

- Un soldato lashunta che pattuglia la giungla accompagnato da un cucciolo di
  shotalashu che si è affezionato a te.
- Un giovane ambasciatore elfico che vive per la prima volta al di fuori della
  sua città ancestrale cinta da mura.
- Un coraggioso guardiano del formicaio formian che combatte contro i gusci
  corrotti emersi dal sottosuolo per attaccare la tua comunità.
