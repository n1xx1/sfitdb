---
source: Player Core (Eng), pag. 34
original-name: The Vast
original-srd: https://2e.aonsrd.com/rules/109-the-vast
navigation-hide: true
---

# L'Immensità

Le pericolose e raramente percorse regioni ai margini della galassia, insieme
all’immenso spazio inesplorato oltre, sono chiamate Immensità. Solo pochi fari
di Deriva sparsi guidano le navi attraverso questa l'Immensità, e pochi punti di
riferimento sono conosciuti oltre il bordo galattico. Viaggiare verso le colonie
isolate, gli avamposti minerari remoti o gli imperi solitari dell'Immensità è
lento e rischioso.

Tra le regioni dell'Immensità si annoverano: l’Impero Stellare Azlanti, un vasto
territorio di dimensioni sconosciute controllato da un regime coloniale
discendente da un’antica nazione umana di Golarion; l’Assurdità di Kazmurg, un
settore recentemente aperto e fratturato da antiche magie, ricco di nuove
possibilità; Lajok, il mondo natale dei vlaka, circondato da misteriose rovine
che orbitano attorno a un sole rinato; e le Stelle Abbandonate, un sistema
ternario dominato dal dio geloso Kadrical e dai suoi servitori jinsul.
