---
source: Player Core (Eng), pag. 29
original-name: Exploring the Galaxy
original-srd: https://2e.aonsrd.com/rules/104-exploring-the-galaxy
navigation-order: 3
---

# Esplorare la Galassia

Mentre alcuni giocatori preferiscono creare un personaggio e definirlo
esclusivamente attraverso l’interpretazione, altri desiderano legarlo al mondo
di gioco tramite il suo passato e le sue motivazioni. Conoscere l’ambientazione
del mondo in cui si intende giocare può aiutare a dare maggiore profondità al
personaggio o persino ispirare nuove idee per un personaggio che non si era
ancora preso in considerazione.

---

Le regole di Starfinder sono dotate del loro setting predefinito, la galassia
conosciuta come il Sentiero di Desna. La galassia è piena di meraviglia e
pericolo, di tecnologia avanzata, magia, divinità impiccione e innumerevoli
nuovi mondi da esplorare. L’ambientazione di Starfinder combina elementi di
fantascienza col fantasy classico, traendo ispirazione anche dal mondo moderno.
Ogni tipo di personaggio può trovare il proprio posto nella galassia, che
brulica di eventi galattici, persone e spunti narrativi attorno ai quali un
giocatore può costruire il proprio personaggio.

> ### Adattare l'Ambientazione
>
> Sentiti libero di fare tuo la galassia! Se qualcosa presente nei nostri
> manuali ostacola un’idea che desideri giocare, parlane con il tuo gruppo e con
> il GM: potete modificarla senza problemi. L’aspetto più importante non è
> restare fedeli al materiale “ufficiale”, ma creare insieme una storia che
> appassioni tutti i partecipanti.
>
> In realtà, non sei nemmeno obbligato a usare questa ambientazione! Sebbene le
> regole di Starfinder GdR partano da alcuni presupposti sul mondo, molti di
> questi sono comuni al genere fantasy. Gli elementi più specifici della nostra
> galassia si concentrano in genere su alcuni talenti o archetipi, che puoi
> liberamente adattare, sostituire o rimuovere. Le regole di Starfinder si
> prestano facilmente anche ad ambientazioni diverse o mondi completamente
> originali!

> ### Società dei Cercastelle
>
> Prominente gruppo di avventurieri, esploratori e cronisti, la Società dei
> Cercastelle è rinomata in tutta la galassia. Questo nome è condiviso con la
> campagna di gioco organizzato ufficiale di Paizo giocata attorno al mondo.
> Visita [**StarfinderSociety.club**](https://starfindersociety.club) per
> scoprire come partecipare!

{{% include page="./l-intervallo" %}}

{{% include page="./i-mondi-del-patto" %}}

{{% include page="./spazio-vicino" %}}

{{% include page="./l-immensita" %}}
