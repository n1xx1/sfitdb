---
source: Player Core (Eng), pag. 30
original-name: The Gap
original-srd: https://2e.aonsrd.com/rules/105-the-gap
navigation-hide: true
---

# L'Intervallo

Starfinder si svolge in un lontano futuro dopo l’Era dei Presagi Perduti, ma
esiste un Intervallo nella storia della galassia. Circa 300 anni fa, qualcosa
cancellò un’intera epoca dalla memoria collettiva. I documenti di quell’era
dimenticata semplicemente non esistono. Chi visse durante l'Intervallo subì
un’amnesia collettiva sugli eventi di quel periodo. La magia non riesce a
riempire la linea temporale spezzata e persino gli dèi si rifiutano di rivelare
cosa sia accaduto. In quel tempo nebuloso, che potrebbe essere durato pochi anni
o diversi secoli, le società cambiarono, il pianeta Golarion scomparve e la
Stazione Absalom venne costruita attorno alla _Pietrastella_. Pochi anni dopo,
il viaggio nella Deriva arrivò nella galassia, dando inizio a una nuova era di
avventure interstellari.

## Cosa sa il mio personaggio?

Abitando di un magico universo fantasy, il tuo personaggio parte da presupposti
diversi rispetto a una persona della Terra dei nostri tempi. Quelli che seguono
sono alcuni assunti dell’ambientazione da tenere in mente mentre crei il tuo
personaggio. Per ulteriori informazioni sulla galassia e le sue culture,
consulta la _Starfinder Galaxy Guide_.

- **La galassia è magica.** Ovunque vi sono prove tangibili di persone capaci di
  alterare la realtà e incanalare le forze primordiali dell’universo. Magia e
  tecnologia spesso si fondono in potenti strumenti detti tecnomagici, e la
  presenza di dèi e demoni è innegabile.
- **La galassia è tecnologica.** Dalle reti informatiche ai sistemi delle
  astronavi, la tecnologia permea la vita quotidiana. La maggior parte delle
  persone apprende le basi per usare la tecnologia a scuola o sul lavoro. Le
  comunicazioni avvengono istantaneamente grazie alle unità di comunicazione e
  all’infosfera, una rete virtuale che connette pianeti o insediamenti.
  Invenzioni come pistole laser, impianti cibernetici e sieri medici esistono da
  secoli.
- **La galassia è connessa.** Gli avventurieri hanno esplorato la galassia fin
  dai tempi antichi grazie a motori magici e potenti incantesimi, ma questa
  modalità di viaggiare è sempre stata rara finché la divinità Triune introdusse
  il viaggio iperspaziale attraverso il piano di esistenza della Deriva. I
  seguaci di Triune costruiscono boe magiche chiamate fari di Deriva per
  navigare nello spazio e inviare messaggi a lunga distanza. Le astronavi dotate
  di motore Deriva possono coprire le immense distanze interstellari in pochi
  giorni o settimane. Le corsie di Deriva collegano i principali porti, e i
  viaggi verso la Stazione Absalom sono sempre rapidi grazie alla
  _Pietrastella_.
- **La galassia è diversificata.** Innumerevoli mondi e culture prosperano
  ovunque (e oltre). Viaggiatori dallo Spazio Vicino visitano spesso i Mondi del
  Patto, e viceversa. Visitatori dall'Immensità sono più rari, ma il viaggio è
  comunque possibile.
- **La galassia è pericolosa.** Tra i pianeti dei Mondi del Patto, lo Spazio
  Vicino e le regioni più remote del Vast, c’è sempre qualcosa che causa
  problemi da qualche parte. Gli avventurieri cercano conoscenza, ricchezze e
  nuovi luoghi da chiamare casa in questa galassia sconfinata e insidiosa.
