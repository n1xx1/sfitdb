---
source: Player Core (Eng), pag. 15
original-name: Format of Rules
original-srd: https://2e.aonsrd.com/rules/57-format-of-rules
navigation-hide: true
---

# Formato delle Regole

In questo manuale di gioco troverai dei tipi di formattazione che a prima vista
potrebbero sembrarti un po’ insoliti. Queste norme servono a rendere gli
elementi regolistici presenti in questo manuale più facili da riconosci.

I nomi delle singole statistiche, abilità, talenti, azioni e altri elementi
delle meccaniche di Starfinder hanno l’iniziale maiuscola. Quindi, quando
troverai scritto “un Colpo ha come bersaglio la Classe Armatura”, saprai subito
che sia Colpire che Classe Armatura si riferiscono a delle regole.

Se una parola o una locuzione è in corsivo, essa fa riferimento a un incantesimo
o a un oggetto magico. Quindi, quando trovi scritto “la radiazione di
un’_esplosione atomica_ permane nella stanza”, sai subito che la parola si
riferisce all’incantesimo _esplosione atomica_ e non a un'esplosione atomica non
magica.

Starfinder inoltre prevede che molti termini vengano riportati in forma
abbreviata, come CA per Classe Armatura, CD per Classe Difficoltà e PF per Punti
Ferita. Se qualcosa non ti convince su una terminologia di gioco o
un'abbreviazione, puoi sempre far riferimento al
[Glossario e Indice](/regole/player-core/glossario-e-indice) e verificare.

> <span class="text-xl">:a: Azione Singola</span>
>
> <span class="text-xl">:aa: Attività da Due Azioni</span>
>
> <span class="text-xl">:aaa: Attività da Tre Azioni</span>
>
> <span class="text-xl">:r: Reazione</span>
>
> <span class="text-xl">:f: Azione Gratuita</span>

## Comprendere le Azioni

I personaggi e i loro avversari interagiscono con la galassia di Starfinder
compiendo azioni e producendo effetti. Questo è soprattutto il caso degli
incontri, dove ogni azione conta. Quando spendi un’azione, generi un effetto.
Alcune azioni generano effetti automatici, altre richiedono di tirare il dado
per determinare l’effetto generato.

In questo manuale le azioni hanno dei simboli speciali.

### :a: Azioni Singole

Le azioni singole hanno questo simbolo: :a:. Sono le azioni più semplici del
gioco e le più comuni. Puoi spendere tre azioni singole nel tuo turno,
nell’ordine che ritieni più adatto.

### :r: Reazioni

Le reazioni hanno questo simbolo: :r:. Puoi utilizzarle quando non è il tuo
round. Hai una sola reazione per round, e puoi spenderla solo quando se ne
verifica l’innesco (spesso l’innesco è l’azione di un’altra creatura).

### :f: Azioni Gratuite

Le azioni gratuite hanno questo simbolo: :f:. Puoi utilizzarle senza spendere
una delle tue tre azioni singole o la tua reazione. Un’azione gratuita potrebbe
avere un innesco, proprio come le reazioni; in tal caso, puoi compierla come
fosse una reazione, anche se non è il tuo turno. Nota che puoi usare una sola
azione gratuita per innesco, e se hai più azioni gratuite con lo stesso innesco
dovrai scegliere quale utilizzare. Se un’azione gratuita non ha un innesco, puoi
usarla come se fosse un’azione singola, senza spendere le tue azioni del turno.

### Attività

Le attività sono dei compiti speciali che porti a termine eseguendo una o più
azioni combinate. Di solito necessitano di almeno due o più azioni e ti
permettono di fare più di quanto ti permetterebbe una sola azione. Perché il suo
effetto si verifichi, devi spendere tutte le azioni richieste dall’attività.
Lanciare incantesimi è una delle attività più comuni, visto che molti
incantesimi richiedono che tu spenda più azioni per poterli lanciare.

Le attività che usano due azioni hanno questo simbolo: :aa:. Le attività che
usano tre azioni hanno questo simbolo :aaa:. Alcune attività speciali, come
certi incantesimi che puoi lanciare in un istante, usano un’azione gratuita o
una reazione.

Tutti i compiti che durano per più di un turno sono attività. Se un’attività va
svolta durante l’esplorazione, ha il tratto
[esplorazione](/tratti/esplorazione). Un’attività che impiega uno o più giorni e
che può essere svolta durante le pause ha il tratto [pausa](/tratti/pausa).

### Come leggere le regole

Questo libro contiene molte regole che permettono ai personaggi di rispondere in
modo nuovo e interessante alle situazioni del gioco. Tutti i personaggi possono
utilizzare le [azioni base](/regole/player-core/8-giocare/azioni#azioni-base)
descritte nel Capitolo 8, ma spesso determinati personaggi usano regole speciali
che gli permettono di compiere azioni particolari. Molte di queste opzioni sono
[talenti](/regole/player-core/5-talenti) che possono essere ottenute facendo
determinate scelte durante l’avanzamento di livello o la creazione del
personaggio.

Indipendentemente dal tipo di meccaniche di gioco coinvolte, gli elementi
regolistici si presentano sempre nel formato di un blocco delle statistiche, un
riassunto delle regole necessarie per dare vita a mostri, personaggi, oggetti o
altri elementi del gioco. Talvolta i blocchi delle statistiche sono preceduti da
una spiegazione del loro formato. Per esempio, la sezione
[Stirpi](/regole/player-core/2-stirpi-e-background#voci-delle-stirpi) del
[Capitolo 2](/regole/player-core/2-stirpi-e-background) contiene la descrizione
delle regole di ciascuna delle otto stirpi di questo manuale, e una
presentazione di tali regole è inserita all’inizio di quel capitolo.

Il formato generico del blocco delle statistiche compare di seguito. Alcuni
campi sono omessi dal testo quando non rilevanti, quindi non in tutti gli
elementi regolistici sono presenti tutti i campi descritti qui di seguito.
Azioni, reazioni e azioni gratuite hanno una specifica icona apposta di fianco
al nome a identificarne il tipo. Una attività che può essere completata in un
singolo turno ha un simbolo che indica quante azioni sono necessarie per
completarla; le attività che richiedono più di un turno per essere completate
non hanno queste icone. Quando è necessario un determinato livello per poter
utilizzare quell’elemento, il livello è indicato a destra del nome. Le regole
hanno spesso i [tratti](/tratti) associati ad esse.

Incantesimi, oggetti magici e oggetti alchemici usano un formato simile, ma i
loro blocchi delle statistiche contengono degli elementi unici (consulta il
[Capitolo 7](/regole/player-core/7-incantesimi) per saperne di più su come
leggere gli incantesimi).

<div class="prose sf-prose px-4 py-4 bg-card my-5">

#### Nome Azione o Talento :a: - Livello {statblock=1}

<div class="title-traits"><span class="bg-gray-300 dark:bg-gray-600 p-1 text-sm rounded-md no-underline whitespace-nowrap">Tratti</span></div>

**Prerequisiti** Ogni attributo minimo, talento, grado di competenza o altro
prerequisito che devi avere prima di poter utilizzare questo elemento viene
indicato qui. I talenti hanno anche un prerequisito di livello, riportato sopra.

**Frequenza** Qui è indicato il limite massimo di volte che puoi usare una
capacità in un determinato intervallo di tempo.

**Innesco** Le reazioni e alcune azioni gratuite hanno entrambe necessità di un
innesco per essere utilizzate.

**Requisiti** A volte devi possedere un determinato oggetto o trovarti in una
determinata situazione per utilizzare una capacità.

---

Questa sezione descrive gli effetti o i benefici di un elemento regolistico. Se
la regola è un’azione, qui viene spiegato il suo effetto o il tiro di dado
necessario. Se è un talento che modifica un’azione esistente o garantisce un
effetto costante, il beneficio è indicato qui.

---

**Speciale** Ogni particolarità della regola è spiegata in questa sezione. Di
solito la dicitura speciale è presente per un talento che puoi scegliere più di
una volta, e descrive cosa accade quando lo fai.

A volte una capacità fornisce una o più azioni in aggiunta ad altri benefici.
Queste sono condensate in un formato più breve che usa le stesse categorie.

**Nome Azione** :a: (tratti) **Frequenza** quanto spesso può essere usata;
**Innesco** quando una reazione o un’azione gratuita può essere usata;
**Requisiti** alcune azioni richiedono circostanze specifiche, indicate qui;
**Effetto** questa sezione spiega in che modo la capacità modifica il mondo.

</div>
