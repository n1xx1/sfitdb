---
source: Player Core (Eng), pag. 186
original-name: Earn Income (Trained)
original-srd: https://2e.aonsrd.com/skill-general-actions/2-earn-income
---

# Guadagnare (Addestrato)

**Abilità:** [Artigianato](/abilita/artigianato),
[Esibizione](/abilita/esibizione), [Sapienza](/abilita/sapienza), altre

Puoi usare un’abilità per guadagnare soldi durante una pausa, ma per farlo devi
essere addestrato nell’abilità relativa. Ci vuole del tempo per cominciare, e i
tuoi introiti dipendono dal tuo grado di competenza e da quanto è remunerativo
il compito che riesci a ottenere. Poiché questo processo richiede un tempo
significativo e necessita di tenere traccia di elementi che non riguardano il
progresso dell’avventura, non sarà presente in tutte le campagne.

I modi più comuni di Guadagnare, descritti più in dettaglio nel prosieguo di
questa sezione, sono i seguenti:

- Produrre beni di consumo (Artigianato)
- Esercitare un Mestiere (Sapienza)
- Mettere in Scena uno spettacolo (Esibizione)

In alcuni casi il GM potrebbe permetterti di usare un’abilità diversa per
Guadagnare facendo un lavoro specializzato. Solitamente si tratta di un impiego
accademico, come usare Religione in un monastero per studiare antichi tomi
(tenere sermoni in chiesa ricadrebbe comunque nell’ambito di Esibizione, e non
di Religione). Potresti anche usare le tue abilità fisiche per guadagnare, per
esempio usando Acrobazia per esibirti in un circo o Furto per borseggiare. Se
usi abilità che non siano Artigianato, Esibizione o Sapienza la CD tende a
essere parecchio superiore.

{{% include page="/azioni/guadagnare" %}}

## Mettere in Scena uno Spettacolo (Esibizione)

Ti esibisci di fronte a un pubblico per denaro. Il pubblico disponibile
determina il livello del compito, poiché un pubblico più raffinato può pagare di
più, ma è anche più difficile da impressionare. Il GM determina il livello del
compito in base al pubblico disponibile: esibirsi per un pubblico tipico in un
locale malfamato è un compito di livello 0, farlo per un gruppo di musicisti dai
gusti più raffinati potrebbe essere di 2° o 3° livello, mentre per clienti
facoltosi, appassionati di moda o dignitari interstellari il livello è via via
maggiore. Il tuo grado di successo determina se hai commosso il pubblico e se
vieni ricompensato con recensioni entusiaste o "non mi piace".

## Produrre Beni di Consumo (Artigianato)

Usando Artigianato puoi lavorare per produrre oggetti comuni da vendere. Di
solito è abbastanza semplice trovare lavoro fabbricando oggetti basilari di
livello inferiore di 1 o 2 al livello dell’insediamento. Compiti di livello più
elevato rappresentano commissioni speciali, come la richiesta di Fabbricare uno
specifico oggetto (usando l’omonima attività di pausa) e venderlo all’acquirente
a prezzo pieno. Queste opportunità non sono frequenti, e potrebbero esserci dei
requisiti particolari (o delle gravi conseguenze se dovessi deludere un cliente
importante).

## Praticare un Mestiere (Sapienza)

Applichi i benefici pratici di una delle tue specializzazioni di Sapienza
durante il tempo di inattività esercitando il tuo mestiere. È abbastanza
semplice trovare un lavoro usando specialità di Sapienza relative ad affari,
legge o miniere, perché c’è molta offerta. Se invece cerchi di usare una
specializzazione piuttosto desueta per Guadagnare con Sapienza, il GM potrebbe
incrementare la CD o decidere che sono disponibili solo impieghi di basso
livello. Potresti anche avere bisogno di strumenti specialistici per accettare
il posto, come un enerciclo per fare il fattorino in una città frenetica o un
completo elegante per partecipare a una riunione con clienti aziendali.
