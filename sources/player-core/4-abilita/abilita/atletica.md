---
source: Player Core (Eng), pag. 193
original-name: Athletics (Str)
original-srd: https://2e.aonsrd.com/skills/3-athletics
---

# Atletica (For)

Atletica indica la tua prodezza fisica. La maggior parte delle azioni di
Atletica ti permettono di muoverti (Scalando, Saltando in Alto, Saltando in
Lungo, Nuotando) o di controllare il movimento dei tuoi avversari in
combattimento (Disarmare, Lottare, Riposizionare, Sbilanciare e Spingere).

- [**Sfuggire**](/azioni/sfuggire)**:** Quando compi l’azione base Sfuggire puoi
  usare il tuo modificatore di Atletica anziché il tuo modificatore di attacco
  senz’armi.

> ## Saltare
>
> Per Saltare in Alto e Saltare in Lungo si usa l’azione base Saltare. Un Salto
> **orizzontale** ti fa saltare fino a 3 metri in orizzontale se la tua Velocità
> è almeno 4,5 metri, o fino a 4,5 metri se la tua Velocità è almeno 9 metri.
> Atterri nello spazio in cui termina il tuo Salto (quindi puoi solitamente
> superare una voragine di 1,5 metri se la tua Velocità è tra 4,5 e 9 metri, o
> una di 3 metri se la tua Velocità è 9 metri o superiore) Un Salto
> **verticale** ti fa saltare fino a 0,9 metri in verticale e 1,5 metri in
> orizzontale su una superficie rialzata.

> ## Atletica in Bassa Gravità
>
> Diverse azioni di Atletica funzionano in modo diverso in assenza di gravità.
> Saltare ti consente di muoverti in qualsiasi direzione per una distanza doppia
> rispetto a quella che percorreresti saltando in gravità normale (fino al
> doppio della tua Velocità). Spingere e Riposizionare muovono i bersagli per il
> doppio della loro velocità normale e ne cambiano la direzione verso la quale
> fluttuano. Far cadere a terra fa cambiare direzione al bersaglio in caso di
> successo e lo rende [sganciato](/condizioni/sganciato) in caso di successo
> critico. La condizione [afferrato](/condizioni/afferrato) rimuove la
> condizione sganciato, a meno che tutte le creature coinvolte nella presa non
> siano slegate; in tal caso, la direzione in cui le creature fluttuano segue
> solitamente quella della creatura che afferra.

> ## Movimento Forzato
>
> Riposizionare e Spingere possono costringere una creatura a muoversi. Quando
> un effetto ti costringe a muoverti, o se inizi a cadere, la distanza che
> percorri è determinata dall’effetto che ti ha spostato, e non dalla tua
> Velocità. Poiché non stai compiendo azioni per muoverti, ciò non conta ai fini
> delle reazioni innescate dal movimento. Vedi pag. 414 per ulteriori dettagli.

> ## Cadere
>
> Se cadi per più di 1,5 metri subisci danni da caduta quando atterri: questi
> sono un ammontare di danni contundenti pari a 5/3 della distanza percorsa. Se
> subisci danni cadendo, diventi prono quando atterri. Puoi
> [Afferrare un Bordo](/azioni/afferrare-un-bordo) come reazione (pag. 411) per
> ridurre o azzerare i danni di alcune cadute. Regole più dettagliate per i
> danni da caduta sono a pag. 413.

> ## Attacchi Multipli con Atletica
>
> Molte azioni di Atletica hanno il tratto attacco, il che significa che usarle
> più di una volta nello stesso turno le rende meno precise. Poiché queste
> azioni utilizzano la tua mano libera, per determinare la penalità da attacchi
> multipli usi i tratti dell'attacco col pugno, quindi si applica il tratto
> [agile](/tratti/agile) del pugno. Pertanto, subisci penalità -4 se l'azione è
> il secondo attacco del turno, o -8 se è il terzo.
>
> Alcuni tratti delle armi permettono di compiere queste azioni utilizzando
> un'arma, nel qual caso la penalità potrebbe essere -5 o -10 se l'arma non ha
> il tratto agile. Alcuni personaggi possono ottenere attacchi senz'armi anche
> senza il tratto agile. Se non è chiaro quale penalità usare, la decisione
> spetta al GM.

{{% include page="/azioni/forzare" %}}

{{% include page="/azioni/lottare" %}}

{{% include page="/azioni/nuotare" %}}

{{% include page="/azioni/riposizionare" %}}

{{% include page="/azioni/salto-in-alto" %}}

{{% include page="/azioni/salto-in-lungo" %}}

{{% include page="/azioni/sbilanciare" %}}

{{% include page="/azioni/scalare" %}}

{{% include page="/azioni/spingere" %}}

## Azioni con Addestramento di Atletica

{{% include page="/azioni/disarmare" %}}
