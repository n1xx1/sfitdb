---
source: Player Core (Eng), pag. 199
original-name: Diplomacy (Cha)
original-srd: https://2e.aonsrd.com/skills/7-diplomacy
---

# Diplomazia (Car)

Influenzi gli altri negoziando e adulandoli, o scopri informazioni
chiacchierando amichevolmente.

{{% include page="/azioni/impressionare" %}}

{{% include page="/azioni/raccogliere-informazioni" %}}

{{% include page="/azioni/richiedere" %}}

> ## Cambiare Atteggiamenti
>
> La tua influenza su un PNG è misurata da un insieme di atteggiamenti che
> riflettono come esso vede il tuo personaggio. Quanto segue è solo un breve
> sommario degli atteggiamenti che una creatura può assumere. Il GM fornirà
> sfumature aggiuntive in base al passato e alle credenze dei personaggi con i
> quali stai interagendo, e gli atteggiamenti possono cambiare in base allo
> sviluppo della storia. Gli atteggiamenti sono descritti in dettaglio
> nell’[Appendice Condizioni](/regole/player-core/appendice-condizioni) e sono
> riassunti qui.
>
> - [**Collaborativo**](/condizioni/collaborativo)**:** Disponibile ad aiutarti,
>   risponde favorevolmente alle tue richieste.
> - [**Amichevole**](/condizioni/amichevole)**:** Il suo atteggiamento nei tuoi
>   confronti è positivo, ma non necessariamente si assumerà dei rischi per
>   aiutarti.
> - [**Indifferente**](/condizioni/indifferente)**:** Non gli interessa di te.
>   La maggior parte dei PNG iniziano come indifferenti.
> - [**Maldisposto**](/condizioni/maldisposto)**:** Non gli piaci e non vuole
>   aiutarti.
> - [**Ostile**](/condizioni/ostile)**:** Agisce attivamente contro di te, e gli
>   piaci talmente poco che potrebbe attaccarti.
>
> Nessuno può modificare l’atteggiamento di un PG con quest’abilità. Puoi
> interpretare le interazioni tra i personaggi giocanti e persino usare i
> risultati di Diplomazia, se il giocatore vuole una misura di quanto sia
> convincente o affascinante un personaggio, ma sono i giocatori a decidere come
> agiscono i loro personaggi.

> ## Reputazione nell'Infosfera
>
> La tua influenza in un’infosfera è misurata usando gli stessi atteggiamenti
> degli PNG che il tuo personaggio conosce nel mondo reale (_GM Core_).
> Tuttavia, le attività del tuo personaggio e gli atteggiamenti degli altri nei
> suoi confronti su un’infosfera pubblica sono più facili da rintracciare e
> possono far sì che i personaggi abbiano un atteggiamento iniziale diverso in
> base alle tue attività online.
>
> Usare un alias può ingannare coloro che non hanno le competenze o l’interesse
> per scoprire la tua identità, richiedendo spesso che un personaggio effettui
> un’azione di [Hackerare](/azioni/hackerare) o
> [Raccogliere Informazioni](/azioni/raccogliere-informazioni) contro la tua CD
> di Computer per identificarla e trovare i tuoi contenuti. Questo può anche
> portare le persone a nutrire atteggiamenti diversi verso il tuo personaggio e
> la sua persona online. Se qualcuno scopre che sei responsabile della creazione
> di contenuti spiacevoli o dell’uso di una persona ripugnante online, il suo
> atteggiamento nei tuoi confronti potrebbe peggiorare anche se prima ti era
> amichevole.

> ## Anonimato nell’Infosfera
>
> Le prove di Diplomazia sono più difficili quando si pubblica in modo anonimo
> su un’infosfera. Nella maggior parte dei casi, considera tutte le prove
> effettuate con questa abilità nell’infosfera come peggiori di un grado di
> successo, a seconda delle circostanze della prova e della probabilità che
> qualcuno prenda sul serio i tuoi messaggi. Questo vale in particolare per i
> tentativi di [Impressionare](/azioni/impressionare). Considera il successo
> normalmente se possiedi credenziali reali o falsificate, come pubblicare da un
> account ufficiale o presentare prove a sostegno delle tue affermazioni.
