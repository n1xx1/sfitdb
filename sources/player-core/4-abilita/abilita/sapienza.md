---
source: Player Core (Eng), pag. 200
original-name: Lore (Int)
original-srd: https://2e.aonsrd.com/skills/9-lore
---

# Sapienza (Int)

Possiedi informazioni specialistiche su un argomento specifico. L’abilità
Sapienza è composta da molte sottocategorie. Potresti avere Sapienza Aziendale,
Sapienza Piratesca, Sapienza sui Necrovita, o qualsiasi altra sottocategoria
dell’abilità. Ciascuna sottocategoria conta come un’abilità a sé stante, quindi,
per esempio, applicare un incremento di abilità a Sapienza su Apostae non
incrementa la tua competenza in Sapienza Aziendale.

La maggior parte dei background ti rende addestrato in una specifica
sottocategoria dell’abilità Sapienza. È il GM a determinare quali altre
sottocategorie siano accettabili per l’abilità Sapienza, ma queste
sottocategorie sono sempre meno vaste di qualsiasi altra abilità che ti permetta
di Ricordare Conoscenze, e non dovrebbero mai sostituire completamente o in
buona parte l’azione Ricordare Conoscenze di un’altra abilità. Per esempio, non
puoi scegliere Sapienza Magica per ricordare una conoscenza equivalente ad
Arcano, Natura, Occultismo o Religione, o Sapienza delle Avventure per avere
tutte le informazioni di cui ha bisogno un avventuriero, o Sapienza Planare per
ottenere tutte le informazioni diffuse tra varie abilità e sottocategorie, come
Sapienza sul Paradiso.

Se ci sono più sottocategorie di Sapienza che potrebbero essere applicate a una
prova, o che potrebbero sovrapporsi a un’altra abilità in alcune circostanze,
puoi scegliere quella che preferisci. Se sei in dubbio sul fatto di poter
applicare un’abilità di Sapienza a uno specifico argomento, il GM decide se puoi
o meno. Anche se sei senza addestramento in Sapienza, puoi usarla per Ricordare
Conoscenze.

- [**Ricordare Conoscenze**](/azioni/ricordare-conoscenze) riguardo
  all’argomento della tua sottocategoria dell’abilità Sapienza.

## Azioni con Addestramento di Sapienza

- [**Guadagnare**](/azioni/guadagnare) usando la tua conoscenza per praticare un
  mestiere.

> # Sottocategorie di Sapienza Comuni di Starfinder
>
> Puoi apprendere qualsiasi abilità di Sapienza il tuo GM ti conceda di
> acquisire. La seguente lista racchiude un’ampia varietà di argomenti comuni e
> adatti a molte campagne. Spesso i background ti concedono una sottocategoria
> di Sapienza presa da questa lista.
>
> - Sapienza sull’Alcol
> - Sapienza Artistica
> - Sapienza Aziendale
> - Sapienza Bellica
> - Sapienza Chimica
> - Sapienza Criminale
> - Sapienza Culinaria
> - Sapienza sul Gioco d'Azzardo
> - Sapienza sugli Impianti
> - Sapienza sull'Infosfera
> - Sapienza sull'Intervallo
> - Sapienza Laboratoriale
> - Sapienza Legale
> - Sapienza Mercantile
> - Sapienza sui Media
> - Sapienza Mineraria
> - Sapienza sulla Moda
> - Sapienza Musicale
> - Sapienza Operaia
> - Sapienza sul Paranormale
> - Sapienza Piratesca
> - Sapienza sulla Psicologia
> - Sapienza da Rigattiere
> - Sapienza sulla Scienza Biologica
> - Sapienza sulla Scienze Fisica
> - Sapienza Sportiva
> - Sapienza Tecnologica
> - Sapienza sui Viaggi
> - Sapienza sui Videogiochi
> - Sapienza riguardo una speicfica creatura o categoria di creature (Sapienza
>   sui Giganti, Sapienza sui Robot, Sapienza sui Vampiri, ecc.)
> - Sapienza riguardo una specifica divinità (Sapienza su Abadar, Sapienza su
>   Zon-Shelyn, ecc.)
> - Sapienza riguardo uno specifico insediamento (Sapienza sulla Stazione
>   Absalom, Sapienza sui Livelli Spettrali, Sapienza su Cuvacara)
> - Sapienza riguardo una specifica organizzazione pubblica (Sapienza sui
>   Cavalieri Infernali, Sapienza sulla Società dei Cercastella)
> - Sapienza riguardo uno specifico pianeta (Sapienza su Akiton, Sapienza su
>   Triaxus, ecc.)
> - Sapienza riguardo uno specifico piano diverso dall'Universo o, se la
>   campagna non è ambientata nell'Universo, diverso dal piano nel quale è
>   ambientata la campagna (Sapienza Akashica, Sapienza sui Crepacci Esterni,
>   Sapienza sul Piano Astrale, Sapienza sul Paradiso, ecc.)
