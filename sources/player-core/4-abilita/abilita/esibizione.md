---
source: Player Core (Eng), pag. 203
original-name: Performance (Cha)
original-srd: https://2e.aonsrd.com/skills/13-performance
---

# Esibizione (Car)

Sei abile in un certo tipo di arti performative, e usi il tuo talento per
impressionare le folle o guadagnarti da vivere.

## Competenza Base

Per alcune esibizioni il carisma non basta, e se non soddisfi i requisiti della
forma d’arte o del pubblico il GM potrebbe applicare una penalità basata
sull’attributo rilevante. Per esempio, se stai danzando e hai un modificatore di
Destrezza negativo, potresti subire una penalità al tuo tentativo. Analogamente,
se stai tenendo un discorso e hai un modificatore di Intelligenza negativo,
dovrai sperare che il tuo Carisma naturale basti a controbilanciare le penalità
dovute alle tue carenze intellettuali (oppure fatti scrivere i discorsi da
qualcun altro!).

## Tratti delle Esibizioni

Quando compi un’azione che sfrutta l’abilità Esibizione, essa guadagna uno o più
tratti rilevanti a quel tipo di performance. Il GM potrebbe cambiarli in base
alle circostanze, ma quelli più comunemente associati alle esibizioni sono i
seguenti.

Se vuoi essere particolarmente abile in un tipo di esibizione, puoi selezionare
il talento di abilità
[Intrattenitore Virtuoso](/talenti/intrattenitore-virtuoso) (pag. 230). questo
talento suddivide alcune delle esibizioni indicate sopra in tipologie di
strumenti specifiche, e il tuo GM potrebbe permetterti di aggiungere un tuo tipo
di strumento.

| Esibizione                   | Tratti aggiuntivi                                                                         |
| ---------------------------- | ----------------------------------------------------------------------------------------- |
| Danzare                      | [Movimento](/tratti/movimento) e [visivo](/tratti/visivo)                                 |
| Recitare o esibizione comica | [Linguistico](/tratti/linguistico), [visivo](/tratti/visivo) e [uditivo](/tratti/uditivo) |
| Suonare uno strumento        | [Maneggiare](/tratti/maneggiare) e [uditivo](/tratti/uditivo)                             |
| Tenere un discorso o cantare | [Linguistico](/tratti/linguistico) e [uditivo](/tratti/uditivo)                           |

> ## Presenza Online
>
> Eseguire performance online può attirare l’attenzione di intere civiltà
> attraverso un’infosfera, portando il tuo personaggio a livelli di fama
> impensabili. Tuttavia, gli utenti dell’infosfera possono sviluppare opinioni
> molto diverse su un artista, e una volta pubblicata una performance, la tua
> carriera può cambiare o rovinarsi in un solo giorno senza che tu spenda
> un’attività di pausa per monitorarla.

{{% include page="/azioni/esibirsi" %}}

## Azioni con Addestramento di Esibizione

- [**Guadagnare**](/azioni/guadagnare) esibendosi.
