---
source: Player Core (Eng), pag. 206
original-name: Society (Int)
original-srd: https://2e.aonsrd.com/skills/16-society
---

# Società (Int)

Comprendi le persone e le strutture che permettono alla civiltà di esistere, e
conosci gli eventi storici che hanno reso le società ciò che sono oggi. Inoltre,
puoi usare tale conoscenza per muoverti nelle procedure fisiche, societarie ed
economiche più complesse degli insediamenti. Anche se sei senza addestramento in
Società, puoi usarla per le seguenti azioni generiche delle abilità.

- [**Ricordare Conoscenze**](/azioni/ricordare-conoscenze) riguardo celebrità,
  storia, leggi, strutture sociali e sfumature culturali di una società
  organizzata.
- [**Sopravvivere**](/azioni/sopravvivere) in un insediamento, trovando riparo,
  scroccando o elemosinando cibo.

## Azioni con Addestramento di Società

- [**Decifrare Scritti**](/azioni/decifrare-scritti) che siano un messaggio in
  codice, un testo scritto in una forma incompleta o arcaica, o in alcuni casi,
  un testo in una lingua che non conosci.

{{% include page="/azioni/falsificare" %}}

> ## Esaminare Falsi
>
> Una creatura che sta attivamente cercando contraffazioni, anche se è stata
> ingannata da un'occhiata passiva, può prendersi del tempo per esaminare da
> vicino un documento per capire se si tratta di un falso. Applica diverse
> tecniche e metodi di analisi per guardare oltre gli elementi superficiali ed
> effettua una prova segreta di Percezione o Società contro la CD di Società del
> falsario; a questa CD si applica qualsiasi bonus ottenuto nella creazione del
> falso. In caso di successo, l'esaminatore sa che il documento è un falso. Se
> fallisce, pensa che il documento sia autentico e non può riprovare a meno che
> non abbia un nuovo motivo per sospettare del documento. Se fosse un PG a
> esaminare un documento autentico, il GM potrebbe comunque fingere di tirare
> una prova segreta prima di rivelare che il documento è autentico.
