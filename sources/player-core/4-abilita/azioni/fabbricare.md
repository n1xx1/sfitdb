---
traits: [maneggiare, pausa]
source: Player Core (Eng), pag. 197
original-name: Craft
original-srd: https://2e.aonsrd.com/actions/76-craft
---

# Fabbricare

**Requisiti** Stai tenendo o indossando un
[kit di strumenti di riparazione](/equipaggiamento/kit-di-strumenti-di-riparazione)

---

Puoi costruire un oggetto partendo da materie prime. Per creare oggetti
medicinali ti serve il talento [Fabbricare Sieri](/talenti/fabbricare-sieri),
per creare oggetti magici il talento di abilità
[Fabbricare Oggetti Magici](/talenti/fabbricare-oggetti-magici) e per creare
oggetti tecnologici il talento
[Fabbricare Oggetti Tecnologici](/talenti/fabbricare-oggetti-tecnologici).

Fabbricare un oggetto ha i seguenti requisiti:

- Il livello dell’oggetto è pari o inferiore al tuo. Un oggetto per il quale non
  è indicato un livello è di livello 0. Se l’oggetto è di 9° livello (o
  superiore), devi essere un maestro in Artigianato, e se è di 17° (o
  superiore), devi essere leggendario.
- L’oggetto deve essere comune o devi avervi accesso in altro modo.
- Hai gli strumenti appropriati e, in molti casi, un laboratorio. Per esempio,
  hai bisogno di accedere a un’officina meccanica per creare oggetti con piccole
  parti in metallo o plastica, oppure a un laboratorio farmaceutico per produrre
  medicine. Molte astronavi e insediamenti dei Mondi del Patto dispongono di
  chioschi di stampa PBU che puoi utilizzare a questo scopo.
- Devi avere materie prime per un valore pari almeno a metà del Prezzo
  dell’oggetto. Consumi sempre almeno questo ammontare di materie prime quando
  Fabbrichi con successo. Se sei in un insediamento, di solito puoi acquistare
  le materie prime che ti servono, tranne quelle più rare e preziose.

Effettui la prova di Artigianato dopo aver speso 2 giorni a preparare il lavoro
(ridotti a 1 giorno se hai la formula dell’oggetto). Il GM determina la CD per
Fabbricare l’oggetto in base al suo livello, alla sua rarità e ad altre
circostanze.

Se il tuo tentativo ha successo, le materie prime vengono consumate. Puoi pagare
la parte rimanente del Prezzo dell’oggetto in materiali, in modo da completarlo
immediatamente, oppure puoi trascorrere altri giorni di pausa lavorandoci. Ogni
giorno aggiuntivo che trascorri a Fabbricare l’oggetto riduce il valore dei
materiali di cui hai bisogno per completarlo. Tale ammontare viene determinato
usando la tabella [Guadagni](/azioni/guadagnare#guadagni) usando il tuo grado di
competenza in Artigianato e il tuo livello anziché il livello del compito.

Dopo un numero qualsiasi di questi giorni di pausa puoi completare l’oggetto
spendendo materiali per un valore pari alla parte rimanente del suo Prezzo. Se i
giorni di pausa che stai usando vengono interrotti, puoi tornare sull’oggetto in
un secondo momento per completarlo, riprendendo da dove lo avevi lasciato. Nel
riquadro di seguito trovi un esempio di Fabbricazione.

**Successo Critico** Il tentativo ha successo. Ogni giorno di lavoro aggiuntivo
riduce i materiali che ti servono per completare l’oggetto di un importo basato
sul tuo livello +1 e il tuo grado di competenza in Artigianato.

**Successo** Il tentativo ha successo. Ogni giorno di lavoro aggiuntivo riduce
le materie prime che ti servono per completare l’oggetto di un importo basato
sul tuo livello e il tuo grado di competenza in Artigianato.

**Fallimento** Non riesci a completare l’oggetto. Puoi recuperare tutte le
materie prime che avevi a disposizione. Se vuoi riprovare devi ricominciare da
capo.

**Fallimento Critico** Non riesci a completare l’oggetto. Rovini il 10% delle
materie prime che avevi a disposizione, ma puoi recuperare il resto. Se vuoi
riprovare devi ricominciare da capo.
