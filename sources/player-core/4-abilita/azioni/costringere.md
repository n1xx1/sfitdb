---
traits: [concentrazione, emozione, esplorazione, linguistico, mentale, uditivo]
source: Player Core (Eng), pag. 200
original-name: Coerce
original-srd: https://2e.aonsrd.com/actions/84-coerce
---

# Costringere

Tenti di costringere una creatura a fare quello che vuoi minacciandola
esplicitamente o in maniera velata. Devi trascorrere almeno 1 minuto conversando
con la creatura. Al termine della conversazione, effettua una prova di
Intimidazione contro la CD di Volontà della creatura, modificata dalle
circostanze secondo il giudizio del GM. Gli atteggiamenti ai quali si fa
riferimento negli effetti qui sotto sono riassunti nel riquadro laterale
[Cambiare Atteggiamenti](/abilita/diplomazia#cambiare-atteggiamenti) e descritti
estensivamente
nell’[Appendice Condizioni](/regole/player-core/appendice-condizioni).

**Successo Critico** Il bersaglio ti dà le informazioni che cerchi o esegue i
tuoi ordini, a patto che facendolo non rischi di essere danneggiato in alcun
modo. Il bersaglio continua a ubbidire per un tempo determinato dal GM, ma non
superiore a 1 giorno, dopodiché diventa [maldisposto](/condizioni/maldisposto)
(se non era già maldisposto od [ostile](/condizioni/ostile)). Il bersaglio è
tuttavia troppo spaventato per vendicarsi… almeno nel breve periodo.

**Successo** Come successo critico, ma quando il bersaglio diventa maldisposto
potrebbe decidere di agire contro di te (ad esempio denunciandoti alle autorità
o collaborando con i tuoi nemici).

**Fallimento** Il bersaglio non fa ciò che dici, e se non era già maldisposto od
ostile, diventa maldisposto.

**Fallimento Critico** Il bersaglio rifiuta di ubbidire, diventa ostile se non
lo era già, e non puoi più Costringerlo per almeno 1 settimana.
