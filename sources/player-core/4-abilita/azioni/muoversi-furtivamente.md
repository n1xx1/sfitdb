---
traits: [movimento, segreto]
source: Player Core (Eng), pag. 207
original-name: Sneak
original-srd: https://2e.aonsrd.com/actions/102-sneak
---

# Muoversi Furtivamente :a:

Tenti di muoverti verso un altro posto mentre diventi o rimani non individuato.
[Avanza](/azioni/avanzare) fino a metà della tua Velocità. Puoi usare Muoversi
Furtivamente mentre [Nuoti](/azioni/nuotare), [Scali](/azioni/scalare),
[Scavi](/azioni/scavare) o [Voli](/azioni/volare) anziché mentre Avanzi, se hai
il corrispondente tipo di movimento: ti muovi comunque fino a un massimo di metà
di quella Velocità.

Alla fine del tuo movimento, il GM effettua la tua prova di Furtività in segreto
e ne confronta il risultato con la CD di Percezione di ciascuna delle creature
dalle quali eri [nascosto](/condizioni/nascosto) o
[non individuato](/condizioni/non-individuato) all’inizio del tuo movimento. Se,
mentre Avanzi, hai
[copertura](/regole/player-core/8-giocare/movimento#copertura) o copertura
superiore da quella creatura, ottieni bonus di circostanza +2 per la copertura
(o +4 per la copertura superiore) alla tua prova di Furtività. Poiché ti stai
muovendo, l’incremento di bonus dovuto
all’[Andare in Copertura](/azioni/andare-in-copertura) non si applica. Non devi
effettuare una prova contro una creatura se, alla fine del tuo movimento, non
sei [occultato](/condizioni/occultato) da essa né hai copertura o copertura
superiore nei suoi confronti: diventi automaticamente
[osservato](/condizioni/osservato) da essa.

**Successo** Sei non individuato dalla creatura durante il tuo movimento e resti
non individuato da quella creatura alla fine del movimento.

Diventi osservato appena compi un’azione che non sia Muoversi Furtivamente,
[Nascondersi](/azioni/nascondersi) o [Passo](/azioni/passo). Se cerchi di
[Colpire](/azioni/colpire) una creatura, essa è
[impreparata](/condizioni/impreparato) contro quell’attacco e poi diventi
osservato. Se fai qualsiasi altra cosa diventi osservato appena prima di agire,
a meno che il GM non decida diversamente. Il GM potrebbe permetterti di compiere
un’azione molto poco appariscente senza essere notato, magari richiedendoti di
effettuare un’altra prova di Furtività. Se parli o fai deliberatamente un forte
rumore diventi nascosto anziché non individuato.

Se una creatura usa Individuare e ciò ti rende nascosto a essa, devi Muoverti
Furtivamente se vuoi tornare a essere non individuato da essa.

**Fallimento** Un suono o un segno rivelatore rendono nota la tua posizione, ma
rimani comunque inosservato. Sei nascosto dalla creatura per tutto il tuo
movimento e mantieni tale condizione alla fine.

**Fallimento Critico** Ti hanno individuato! Sei osservato dalla creatura per
tutto il tuo movimento, e mantieni tale condizione alla sua fine. Se sei
invisibile ed eri nascosto dalla creatura, anziché osservato sei nascosto per
tutto il tuo movimento, e mantieni tale condizione alla sua fine.
