---
traits: [concentrazione, linguistico, mentale, segreto, uditivo]
source: Player Core (Eng), pag. 198
original-name: Lie
original-srd: https://2e.aonsrd.com/actions/79-lie
---

# Mentire

Cerchi di ingannare qualcuno con una bugia, cosa che richiede almeno 1 round, e
più tempo se si tratta di una menzogna elaborata. Effettua una singola prova di
Inganno e confronta il risultato con le CD di Percezione di ciascuna delle
creature che stai cercando di ingannare. Il GM potrebbe concedere loro un bonus
di circostanza in base alla situazione e alla natura della menzogna che stai
raccontando. Le bugie semplici e credibili hanno più possibilità di avere
effetto rispetto a quelle elaborate o poco credibili, e alcune sono delle
enormità tali che nessuno potrebbe crederci.

A discrezione del GM, se una creatura crede alle tue menzogne, in seguito
potrebbe effettuare una prova di Percezione per Intuire contro la tua CD di
Inganno per capire che si trattava di una bugia. Di solito ciò accade se la
creatura ottiene delle prove sufficienti a refutare le tue affermazioni.

**Successo** Il bersaglio crede alla tua menzogna.

**Fallimento** Il bersaglio non crede alla tua menzogna e ottiene bonus di
circostanza +4 contro i tuoi tentativi di Mentire per l’intera durata della
conversazione. È inoltre probabile che sospetterà di te in futuro.
