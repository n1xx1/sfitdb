---
traits: [segreto]
source: Player Core (Eng), pag. 207
original-name: Hide
original-srd: https://2e.aonsrd.com/actions/101-hide
---

# Nascondersi :a:

Ti nascondi dietro una [copertura](/regole/TODO-cover) o una copertura
superiore, oppure sfrutti l’[occultamento](/condizioni/occultato) per diventare
[nascosto](/condizioni/nascosto) e non essere più
[osservato](/condizioni/osservato). Il GM effettua la tua prova di Furtività in
segreto e confronta il risultato con la CD di Percezione di ciascuna delle
creature dalle quali eri osservato, ma nei confronti delle quali hai copertura,
copertura superiore od occultamento. Hai bonus di circostanza +2 alla prova se
hai copertura standard (o +4 se hai copertura superiore).

**Successo** Se la creatura poteva vederti, ora sei nascosto da essa, anziché
osservato. Se eri nascosto o non individuato dalla creatura, mantieni la stessa
condizione.

Se diventi nascosto nei confronti di una creatura, ma poi perdi copertura,
copertura superiore od occultamento nei suoi confronti, diventi nuovamente
osservato. Non sei più nascosto se compi qualsiasi azione che non sia
[Muoversi Furtivamente](/azioni/muoversi-furtivamente), Nascondersi o
[Passo](/azioni/passo). Se cerchi di [Colpire](/azioni/colpire) una creatura,
essa è [impreparata](/condizioni/impreparata) contro quell’attacco e poi diventi
osservato. Se fai qualsiasi altra cosa diventi osservato appena prima di agire,
a meno che il GM non decida diversamente. Il GM potrebbe permetterti di compiere
un’azione molto poco appariscente senza essere notato, magari richiedendoti di
effettuare un’altra prova di Furtività.

Se una creatura usa [Individuare](/azioni/individuare) per renderti osservato a
essa, devi Nasconderti con successo per diventare nuovamente nascosto nei suoi
confronti.
