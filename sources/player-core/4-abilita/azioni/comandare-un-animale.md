---
traits: [concentrazione, uditivo]
source: Player Core (Eng), pag. 202
original-name: Command an Animal
original-srd: https://2e.aonsrd.com/actions/90-command-an-animal
---

# Comandare un Animale :a:

Dai un ordine a un animale: effettua una prova di Natura contro la sua CD di
Volontà. Il GM potrebbe modificare la CD se l’animale ha un atteggiamento
positivo nei tuoi confronti, se suggerisci un corso di azioni per il quale è
predisposto o se gli offri qualcosa da mangiare.

Se l’animale è ostile o maldisposto nei tuoi confronti ottieni un fallimento
automatico. Se è invece collaborativo nei tuoi confronti, aumenta di uno il tuo
grado di successo. Puoi Comandare un Animale più facilmente con un talento come
[Cavalcare](/talenti/cavalcare).

La maggior parte degli animali conosce le azioni base
[Alzarsi](/azioni/alzarsi), [Avanzare](/azioni/avanzare),
[Cadere a Terra](/azioni/cadere-a-terra), [Colpire](/azioni/colpire),
[Individuare](/azioni/individuare) e [Saltare](/azioni/saltare). Se un animale
conosce un’attività, come Mirare agli Occhi di un
[volpiattolo](/creature/volpiattolo), puoi Comandare l’Animale affinché svolga
quell’attività, ma devi trascorrere a Comandare l’Animale lo stesso numero di
azioni richiesto dall’attività. Puoi spendere più azioni per Comandare
all’Animale di svolgere quel numero di azioni base nel suo turno successivo:
puoi, per esempio, spendere 3 azioni per Comandare all’Animale di Avanzare tre
volte o di Avanzare due volte e poi Colpire.

**Successo** L’animale esegue i tuoi ordini nel suo prossimo turno.

**Fallimento** L’animale esita o è riottoso, e non fa nulla.

**Fallimento Critico** L’animale capisce male e compie qualche altra azione a
scelta del GM.
