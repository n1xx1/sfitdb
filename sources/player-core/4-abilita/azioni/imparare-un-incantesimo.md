---
traits: [concentrazione, esplorazione]
source: Player Core (Eng), pag. 189
original-name: Learn a Spell
original-srd: https://2e.aonsrd.com/actions/49-learn-a-spell
---

# Imparare un Incantesimo

**Requisiti** Hai un privilegio di classe “lanciare incantesimi”, e
l’incantesimo che vuoi imparare si trova nella lista degli incantesimi della tua
tradizione.

Ottieni accesso a un nuovo incantesimo della tua tradizione da qualcuno che già
lo conosce o attraverso un testo magico, come un libro di incantesimi o una
pergamena. Se puoi lanciare incantesimi di più tradizioni, puoi Imparare un
Incantesimo di una qualsiasi di esse, ma per farlo devi usare l’abilità
associata. Se, per esempio, sei un chierico con l’archetipo di multiclasse
bardo, non puoi usare Religione per aggiungere un incantesimo occulto al tuo
repertorio degli incantesimi da bardo. Per imparare l’incantesimo devi:

- Trascorrere ininterrottamente 1 ora per grado dell’incantesimo conversando con
  una persona che lo conosce o avere il testo magico in tuo possesso.
- Avere materiali per il Prezzo indicato nella tabella Imparare un Incantesimo.
- Effettuare una prova dell’abilità corrispondente alla tua tradizione (la CD è
  stabilita del GM, spesso è simile a quella indicata nella tabella Imparare un
  Incantesimo). Incantesimi più rari hanno CD superiori; le linee guida complete
  per il GM si trovano alla pagina 52 del _Starfinder GM Core_.

**Successo Critico** Spendi la metà dei materiali e impari l’incantesimo.

**Successo** Spendi i materiali e impari l’incantesimo.

**Fallimento** Non impari l’incantesimo, ma puoi riprovare quando sali di
livello. Non spendi i materiali.

**Fallimento Critico** Come per Fallimento, ma spendi metà dei materiali.

## Imparare un Incantesimo

| Grado Incantesimo | Prezzo         | CD Tipica |
| ----------------- | -------------- | --------- |
| 1° o trucchetto   | 20 crediti     | 15        |
| 2°                | 60 crediti     | 18        |
| 3°                | 160 crediti    | 20        |
| 4°                | 360 crediti    | 23        |
| 5°                | 700 crediti    | 26        |
| 6°                | 1,400 crediti  | 28        |
| 7°                | 3,000 crediti  | 31        |
| 8°                | 6,500 crediti  | 34        |
| 9°                | 15,000 crediti | 36        |
| 10°               | 70,000 crediti | 41        |
