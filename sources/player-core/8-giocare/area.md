---
source: Player Core (Eng), pag. 420
original-name: Area
original-srd: https://2e.aonsrd.com/rules/432-area
navigation-order: 10
TODO: manca immagine?
---

# Area

---

Un’area ha sempre un punto d’origine e si estende a partire da quel punto. Ci
sono quattro tipi di area: coni, emanazioni, esplosioni e linee. Quando giochi
in modalità incontro usando una griglia, le aree si misurano nello stesso modo
del [movimento](/regole/player-core/8-giocare/movimento), ma le distanze delle
aree non sono mai ridotte o influenzate dal
[terreno difficile](/regole/player-core/8-giocare/movimento#terreno-difficile).
La
[copertura standard o superiore](/regole/player-core/8-giocare/movimento#copertura)
può applicarsi contro le aree, ma non la copertura inferiore. Puoi usare i
diagrammi sotto come modello per le aree, invece di misurare ogni volta i
quadretti. Molti effetti ad area descrivono solo gli effetti sulle creature in
quell’area; il GM determina eventuali effetti sull’ambiente e gli oggetti
incustoditi.

## Cono

Un cono si propaga da te in un quarto di cerchio sulla griglia. Quando dirigi un
cono, il primo quadretto di quel cono deve condividere un lato con il tuo
quadretto se miri in modo ortogonale, o deve toccare un angolo del tuo spazio se
miri in diagonale. Se sei di taglia Grande o superiore, un cono può partire dal
lato di qualsiasi quadretto del tuo spazio. Non puoi dirigere un cono in modo
che si sovrapponga al tuo spazio. Il cono si estende per un dato numero di metri
ampliandosi man mano, come mostrato nei diagrammi delle Aree. Ad esempio, quando
lanci [urlo sonico](/incantesimi/urlo-sonico), crei un cono di potenti
vibrazioni che si origina da un lato di un quadretto del suo spazio e influenza
un’area di un quarto di cerchio di 4,5 metri su ciascun lato. Se crei un cono
che si origina altrove, segui le stesse regole; il primo quadretto del cono
condivide un lato o un angolo dello spazio della creatura o dell’oggetto anziché
del tuo.

## Emanazione

Un’emanazione si propaga da ogni lato del tuo spazio, espandendosi in ogni
direzione fino al numero di metri indicato. Ad esempio, l’emanazione
dell’incantesimo [sovraccaricare sistemi](/incantesimi/sovraccaricare-sistemi)
si irradia per 4,5 dal lanciatore. Poiché come punto d’inizio di un’aura si
usano i lati dello spazio di un bersaglio, l’emanazione di una creatura di
taglia Grande o superiore influenza un’area maggiore rispetto a quella di una
creatura Media o più piccola. A meno che il testo non specifichi diversamente,
la creatura che dà origine ad un effetto di emanazione sceglie se la creatura al
suo centro viene influenzata.

## Esplosione

Un’esplosione si propaga in tutte le direzioni da un singolo angolo di un
quadretto entro la gittata dell’effetto, fino al raggio indicato. Ad esempio,
quando lanci [foschia corrosiva](/incantesimi/foschia-corrosiva), essa origina
nell’angolo di un quadretto entro 36 metri da te e crea un’esplosione di 6
metri: ciò significa che si estende per 6 metri in ogni direzione dall’angolo
del quadretto scelto, influenzando ogni creatura il cui spazio (o anche un
quadretto del cui spazio) si trova entro l’esplosione.

## Linea

Una linea si propaga in linea retta in una direzione a tua scelta. La linea
influenza ogni creatura al cui spazio si sovrappone. A meno che un effetto a
linea non specifichi altrimenti, la linea è larga 1,5 metri. Ad esempio, l’area
dell’incantesimo [lama del tempo](/incantesimi/lama-del-tempo) è una linea di 18
metri larga 1,5 metri.
