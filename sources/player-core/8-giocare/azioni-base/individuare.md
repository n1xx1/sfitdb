---
traits: [concentrazione, segreto]
source: Player Core (Eng), pag. 409
original-name: Seek
original-srd: https://2e.aonsrd.com/actions/10-seek
---

# Individuare :a:

Cerchi segni di creature o oggetti in un’area, incluse porte segrete e pericoli.
Scegli un’area da perlustrare: il GM determina l’area che puoi passare al
setaccio con un’azione Individuare, quasi sempre 9 metri o meno in qualsiasi
dimensione. Il GM potrebbe assegnarti una penalità se hai scelto un’area lontana
da te o modificare il numero di azioni richieste per Individuare in un’area
particolarmente ingombra.

Il GM effettua una singola prova segreta di Percezione per te e confronta il
risultato con la CD di Furtività di qualsiasi creatura
[non individuata](/condizioni/non-individuato) o
[nascosta](/condizioni/nascosto) nell’area, o con la CD per individuare ciascun
oggetto nell’area (determinata dal GM o da qualcuno che
[Nasconde l’Oggetto](/azioni/nascondere-un-oggetto)). Se stai usando un senso
impreciso o se un effetto (come invisibilità) impedisce al soggetto di diventare
[osservato](/condizioni/osservato), una creatura da te individuata potrebbe
restare nascosta anziché diventare osservata.

**Successo Critico** Qualsiasi creatura non individuata o nascosta contro cui
hai ottenuto un successo critico diventa osservata da te. Apprendi l’ubicazione
degli oggetti nell’area in cui hai ottenuto successo critico.

**Successo** Qualsiasi creatura non individuata contro cui hai ottenuto un
successo diventa nascosta da te, anziché non individuata, e qualsiasi creatura
nascosta contro cui hai ottenuto un successo diventa osservata da te. Apprendi
l’ubicazione di qualsiasi oggetto nell’area o ottieni un indizio della sua
posizione, come determinato dal GM.
