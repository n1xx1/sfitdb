---
source: Player Core (Eng), pag. 408
original-name: Aid
original-srd: https://2e.aonsrd.com/actions/1-aid
---

# Aiutare :r:

**Innesco** Un alleato sta per compiere un’azione che richiede una prova di
abilità o un tiro per colpire.

**Requisiti** L’alleato accetta il tuo aiuto e sei preparato ad aiutare (vedi
sotto).

---

Cerchi di aiutare il tuo alleato in un compito. Per usare questa reazione, devi
per prima cosa prepararti per aiutare, in genere usando un’azione nel tuo turno.
Devi spiegare al GM esattamente come cerchi di aiutare e questi determina se
puoi Aiutare il tuo alleato.

Quando usi la tua reazione Aiutare, effettui una prova di abilità o un tiro per
colpire di un tipo deciso dal GM. La CD tipica è 15, ma il GM può modificarla
per compiti particolarmente facili o difficili. Il GM può aggiungere tratti
pertinenti alla tua reazione Aiutare o alla tua azione preparatoria, a seconda
della situazione, o anche consentirti di Aiutare in prove che non siano di
abilità o tiri per colpire.

**Successo Critico** Concedi al tuo alleato bonus di circostanza +2 alla prova
innescante. Se sei maestro nella prova che hai effettuato il bonus è +3 e se sei
leggendario è +4.

**Successo** Concedi al tuo alleato bonus di circostanza +1 alla prova
innescante.

**Fallimento Critico** Concedi al tuo alleato penalità di circostanza -1 alla
prova innescante.

> ## Dettagli su Aiutare
>
> I seguenti chiarimenti potrebbero dimostrarsi rilevanti quando Aiuti un
> alleato.
>
> **Compiti Prolungati:** Per un compito che richiede più di un round, spesso
> devi spendere più di un’azione a prepararti per aiutare, a giudizio del GM.
>
> **Prossimità:** Non hai bisogno di trovarti accanto al tuo alleato per
> aiutarlo, benché tu debba comunque trovarti in una posizione ragionevole per
> aiutarlo sia nella preparazione sia quando effettui la reazione.
>
> **Ripetizione:** Aiutare più volte la stessa creatura può avere rendimenti
> decrescenti. In particolare, se provi ripetutamente ad Aiutare con gli
> attacchi o le prove di abilità contro una creatura il GM di solito aumenterà
> la CD man mano che il tuo avversario se ne rende conto. Non è così quando non
> c’è ragione per cui il compito non ha minori probabilità di riuscire se
> ripetuto, ad esempio quando Aiuti qualcuno che sta scalando una parete o
> scassinando una serratura.
