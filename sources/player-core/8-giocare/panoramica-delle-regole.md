---
source: Player Core (Eng), pag. 390
original-name: Rules Overview
original-srd: https://2e.aonsrd.com/rules/314-rules-overview
navigation-order: 1
TODO: finire link
---

# Panoramica delle Regole

---

## Modalità di Gioco

Il gioco presenta tre modalità principali di gioco strutturato. La
[modalità **incontro**](/regole/player-core/8-giocare/modalita-incontro) è molto
strutturata ed è la più usata in combattimenti e situazioni difficili. Tutti i
partecipanti di un incontro tirano l’iniziativa per determinare l’ordine in cui
agiscono: chi ottiene i risultati più alti, agisce per primo. Un partecipante
svolge il suo turno quando arriva il suo momento nell’iniziativa. Puoi
[Ritardare](/azioni/ritardare) per cambiare il momento in cui svolgi il tuo
turno.

La
[modalità **esplorazione**](/regole/player-core/8-giocare/modalita-esplorazione)
è misurata in minuti od ore. Usi la tua Velocità di viaggio per muoverti e compi
attività di esplorazione come Cercare, Evitare l’Individuazione, Individuare il
Magico o Perlustrare. Puoi
[**riposare**](/regole/player-core/8-giocare/modalita-esplorazione#riposo-e-preparativi-giornalieri)
durante la notte mentre sei in modalità esplorazione per recuperare PF e
capacità e svolgi i
[**preparativi giornalieri**](/regole/player-core/8-giocare/modalita-esplorazione#riposo-e-preparativi-giornalieri)
all’inizio di ogni giorno.

La [modalità **pausa**](/regole/player-core/8-giocare/modalita-pausa) si misura
in giorni. Tra le altre cose, potresti guadagnare, addestrarti o recuperare.

## Azioni

In un incontro hai **3 azioni e 1 reazione** per
[turno](/regole/player-core/8-giocare/modalita-incontro#turni). Delle icone
indicano se le tue capacità richiedono una azione singola :a:, 2 azioni :aa:, 3
azioni :aaa:, una reazione :r: o un’azione gratuita :f:. Le **reazioni** hanno
degli [inneschi](/regole/player-core/8-giocare/azioni#azioni-con-inneschi) che
ti permettono di eseguirle quando tali inneschi si verificano. L’azione base
[**Preparare**](/azioni/preparare) ti permette di prepararti a usare un’azione
singola o una reazione. Le azioni gratuite possono avere degli inneschi come le
reazioni; un’azione gratuita senza innesco può essere eseguita come un’azione
singola, ma non consuma nessuna delle tue azioni del turno.

Le azioni più importanti da imparare sono le
[**azioni base**](/regole/player-core/8-giocare/azioni#azioni-base). Le azioni
base specialistiche si presentano con meno frequenza e di solito non hai bisogno
di conoscerle finché non ne se ne presenta la necessità.
[**Parlare**](/regole/player-core/8-giocare/azioni#parlare) normalmente non
richiede un’azione.

**Correlato:** [Attività](/regole/player-core/8-giocare/azioni#attivita),
[interrompere le azioni](/regole/player-core/8-giocare/azioni#interrompere-le-azioni)

## Tirare le Prove

Un’azione che ha possibilità di fallire richiede di tirare una
[prova](/regole/player-core/8-giocare/prove). Tira un d20 (un dado a 20 facce) e
determina i modificatori, i bonus e le penalità che si applicano alla prova.
Poi, calcola il risultato, comparalo con la CD (il tuo numero bersaglio) e
determina il grado di successo e l’effetto.

La maggioranza delle prove vengono modificate dal tuo **modificatore di
attributo** (Forza, Destrezza, Costituzione, Intelligenza, Saggezza o Carisma) e
il tuo **modificatore di competenza** (non addestrato, addestrato, esperto,
maestro o leggendario) per le statistiche. Potresti avere anche **bonus** o
**penalità** di **circostanza**, **oggetto** o **status**.

[**I gradi di successo**](/regole/player-core/8-giocare/prove#passo-4-grado-di-successo)
sono successo critico, successo, fallimento, fallimento critico. Ottieni un
successo se raggiungi o superi la CD, o un successo critico se superi la CD di
10 o più. Se il tuo risultato è inferiore alla CD, ottieni un fallimento, oppure
un fallimento critico se hai fallito di 10 o più.

**Correlato:**
[fortuna e sfortuna](/regole/player-core/8-giocare/prove#fortuna-e-sfortuna),
[prove segrete](/regole/player-core/8-giocare/prove#prove-segrete),
[prove semplici](/regole/player-core/8-giocare/prove#prove-semplici)

## Effetti

Un effetto è il termine usato nelle regole per qualsiasi cosa avvenga nel mondo
di gioco. Gli effetti potrebbero avere una
[**Gittata**](/regole/player-core/8-giocare/effetti#gittata-e-portata) limitata
e potresti dover designare dei
[**Bersagli**](/regole/player-core/8-giocare/effetti#bersagli) o creare delle
[**Aree**](/regole/player-core/8-giocare/area) per i tuoi effetti. Le aree
includono esplosioni da un singolo punto, coni che si propagano a partire da te,
emanazioni che circondano te o un’altra creatura, e linee rette.

Gli effetti che durano per un certo periodo di tempo indicano una
[**Durata**](/regole/player-core/8-giocare/effetti#durata) (pag. 438). Questi
possono durare per un certo incremento temporale o possono terminare se alcune
condizioni vengono soddisfatte. Molti effetti applicano delle
[**condizioni**](/regole/player-core/appendice-condizioni), che misurano
vantaggi o impedimenti come l’essere [accecati](/condizioni/accecato),
[invisibili](/condizioni/invisibile) o [spaventati](/condizioni/spaventato).

## Movimento

La tua [**Velocità**](/regole/player-core/8-giocare/movimento#velocita)
determina quanta distanza puoi coprire muovendoti.
[**Avanzare**](/azioni/avanzare) è un’azione con il tratto
[movimento](/tratti/movimento) e ti permette di muoverti di un massimo di metri
pari alla tua Velocità. Potresti aver bisogno di Avanzare più volte in un turno!
Le azioni di movimento spesso innescano reazioni o azioni gratuite; tuttavia, a
differenze delle altre azioni, un’azione di movimento può
[**Innescare**](/regole/player-core/8-giocare/azioni#azioni-con-inneschi)
reazioni non solo quando usi l’azione, ma anche per ogni 1,5 metri di cui ti
muovi durante quell’azione. L’azione [**Passo**](/azioni/passo) ti permette di
muoverti senza innescare reazioni, ma solo di 1,5 metri. Altre azioni base col
tratto movimento sono [**Alzarsi**](/azioni/alzarsi),
[**Andare Carponi**](/azioni/andare-carponi) e
[**Cadere a Terra**](/azioni/cadere-a-terra).

Questo gioco misura il **movimento** su una
[griglia](/regole/player-core/8-giocare/movimento#movimento-sulla-griglia). Il
[**terreno difficile**](/regole/player-core/8-giocare/movimento#terreno-difficile)
e altri tipi di terreno potrebbero ostacolare il tuo movimento.

Le creature possono ottenere dei vantaggi tattici posizionandosi in maniera
accorta: i più comuni sono l’utilizzo della
[**copertura**](/regole/player-core/8-giocare/movimento#copertura) offerta dal
terreno e da altre creature per aumentare la tua CA e
[**attaccare ai fianchi**](/regole/player-core/8-giocare/movimento#attaccare-ai-fianchi),
che richiede che tu e un alleato vi troviate sui lati opposti di un nemico per
ridurne la CA.

**Correlato:** [cadere](/regole/player-core/8-giocare/movimento#cadere),
modalità di movimento speciali
([nuotare](/regole/player-core/8-giocare/movimento#velocita-di-nuotare),
[scalare](/regole/player-core/8-giocare/movimento#velocita-di-scalare),
[scavare](/regole/player-core/8-giocare/movimento#velocita-di-scavare) e
[volare](/regole/player-core/8-giocare/movimento#velocita-di-volare)),
[movimento forzato](/regole/player-core/8-giocare/movimento#movimento-forzato),
[muoversi attraverso le creature](/regole/player-core/8-giocare/movimento#muoversi-attraverso-lo-spazio-di-una-creatura),
[Sfuggire](/azioni/sfuggire) dall’essere [afferrato](/condizioni/afferrato) o
[trattenuto](/condizioni/trattenuto),
[velocità di viaggio](/regole/player-core/8-giocare/modalita-esplorazione#velocita-di-viaggio)
al di fuori degli incontri, [sganciato](/condizioni/sganciato)

## Attaccare

Le azioni [**Colpire**](/azioni/colpire) hanno il tratto
[attacco](/tratti/attacco) e ti permettono di attaccare con un’arma che stai
impugnando o con un attacco senz’armi (ad esempio con un pugno). Se stai usando
un’arma da mischia o un attacco senz’armi, il tuo bersaglio deve trovarsi entro
la tua [**portata**](/regole/player-core/8-giocare/effetti#gittata-e-portata);
se stai attaccando con un’arma a distanza, il tuo bersaglio deve trovarsi entro
la tua [**Gittata**](/regole/player-core/8-giocare/effetti#gittata-e-portata).
Le armi a distanza si fanno meno efficaci man mano che ne eccedi gli
**incrementi di gittata**. Colpire più volte in un turno diventa
progressivamente più difficile: a ogni attacco successivo al primo si applica
una
[**penalità da attacchi multipli**](/regole/player-core/8-giocare/prove#penalita-da-attacchi-multipli).

**Correlato:**
[attaccare ai fianchi i nemici](/regole/player-core/8-giocare/movimento#attaccare-ai-fianchi),
bersagliare creature (426), copertura (436), tiri per colpire con incantesimo
(415).

## Difese

La tua **Classe Armatura (CA)** (pag. 416) è la principale CD usata per gli
attacchi contro di te. Potresti anche tirare un tipo di prova chiamato **tiro
salvezza** (pag. 416), abbreviato con la sigla TS, contro incantesimi,
afflizioni e un’ampia varietà di altri effetti. Ci sono tre tipi di tiro
salvezza: **Tempra**, **Riflessi** e **Volontà**.

## Danni

Attacchi, incantesimi e altri pericoli **infliggono danni** (pag. 418). La
quantità dei danni inflitti di solito dipende da un **tiro dei danni** (pag.
418), che può utilizzare dadi di categoria e numero diversi.

I danni riducono i **Punti Ferita (PF)** (pag. 422) che misurano la salute
complessiva di una creatura o la durabilità di un oggetto. Una creatura potrebbe
avere **immunità** a danni o effetti di un certo tipo, una **resistenza** che
riduce i danni che subisce o una **debolezza** che aumenta i danni che subisce
(pag. 420). Immunità, resistenze e debolezze sono solitamente associate a **tipi
di danno** (pag. 421) come danni taglienti o danni da fuoco.

**Correlato:** condizione danni persistenti (457)

## Incantesimi

La maggioranza delle regole per lanciare gli incantesimi si trovano nel Capitolo
7 (pagg. 296-303). Per un incantesimo che richiede un tiro per colpire contro la
CA del bersaglio, calcolerai il tuo **modificatore di tiro per colpire con
incantesimo** (pag. 415). Per un incantesimo che richiede al bersaglio di
effettuare un tiro salvezza, avrai invece bisogno della tua **CD di
Incantesimo** (pag. 415).

**Correlato:** azioni base Interrompere e Mantenere (431)

## Abilità

Le prove di abilità sono richieste per ogni sorta di altro compito legato alle
avventure e alla vita in generale. La maggioranza delle regole rilevanti si
trovano nel Capitolo 4 (pag. 224). Troverai le regole per **calcolare i
modificatori di abilità** a pag. 226. Anche molte **attività di esplorazione**
(pag. 431), come Evitare l’Individuazione e Investigare, si basano sulle prove
di abilità.

## Percezione e Individuazione

Il tuo **modificatore di Percezione** (pag. 416) misura la tua abilità nel
notare le cose attorno a te. Di solito usi un’azione base **Individuare**
(pag. 428) per trovare cose fisiche e l’azione base **Intuire** (pag. 429) nelle
situazioni sociali. In modalità esplorazione, l’attività **Cercare** (pag. 450)
ti permette di tenere d’occhio ciò che ti circonda.

Le principali condizioni che indicano quanto bene tu sia in grado di localizzare
e bersagliare una creatura sono quattro: **inosservato**, **nascosto**, **non
individuato** e **osservato**. Una creatura con la condizione **invisibile** od
**occultato** è più difficile da trovare e bersagliare (pagg. 456-457).

**Correlato:** luce (444), sensi speciali (445)

> ## Convenzioni di Gioco
>
> Starfinder ha molte regole, ma queste linee guida aiutano a gestire i casi
> particolari:
>
> ### Il GM ha l’ultima parola
>
> Se non sei sicuro su come applicare una regola, decide il GM. Naturalmente,
> Starfinder è un gioco, quindi quando si applicano le regole, il GM è
> incoraggiato ad ascoltare il punto di vista di tutti e a prendere una
> decisione equa e divertente.
>
> ### Specifico batte generale
>
> Un principio fondamentale di Starfinder è che le regole specifiche prevalgono
> su quelle generali. Se due regole sono in conflitto, ha la precedenza quella
> più specifica. Se rimane ambiguità, il GM decide quale regola utilizzare. Ad
> esempio, le regole affermano che quando attacchi una creatura occultata, devi
> tentare una prova piatta con CD 5 per determinare se la colpisci. Le prove
> piatte non beneficiano di modificatori, bonus o penalità, ma un’abilità
> progettata specificamente per superare l’occultamento può prevalere e
> modificare questa regola. Alcune regole speciali possono ripetere le regole
> normali per fornire contesto, ma bisogna sempre fare riferimento alle regole
> generali presentate in questo capitolo, anche se un effetto non lo specifica
> esplicitamente.
>
> ### Arrotondare
>
> Potresti dover calcolare una frazione di un valore, come dimezzare i danni.
> Arrotonda sempre per difetto, salvo diversa indicazione. Ad esempio, se un
> incantesimo infligge 7 danni e una creatura ne subisce la metà, quella
> creatura subisce 3 danni.
>
> ### Moltiplicare
>
> Quando più effetti moltiplicano lo stesso numero, non moltiplicare più di una
> volta. Combina invece tutti i moltiplicatori in un unico moltiplicatore,
> aggiungendo per ciascun moltiplicatore successivo un valore pari a uno in meno
> rispetto al suo. Per esempio, se un’abilità raddoppia la durata di un tuo
> incantesimo e un’altra la raddoppia nuovamente, triplicheresti la durata, non
> la quadruplieresti.
>
> ### Effetti duplicati
>
> Quando sei influenzato più volte dallo stesso effetto, si applica solo una
> istanza, utilizzando il livello o il grado maggiore, oppure l’effetto più
> recente se i due sono uguali. Per esempio, se stai usando uno stimolante
> cellulare e lo lanci di nuovo, beneficerai comunque di un solo lancio
> dell’incantesimo. Lanciare di nuovo lo stesso incantesimo sullo stesso
> bersaglio può migliorare la durata o l’effetto se è di grado superiore, ma
> altrimenti non dà alcun vantaggio.
>
> ### Regole ambigue
>
> A volte una regola può essere interpretata in più modi. Se una delle
> interpretazioni sembra “troppo bella per essere vera”, probabilmente lo è. Se
> una regola sembra formulata in modo problematico o non funziona come previsto,
> collabora con il tuo gruppo per trovare una soluzione adeguata, invece di
> giocare semplicemente con la regola così com’è scritta.
