---
source: Player Core (Eng), pag. 430
original-name: Exploration Mode
original-srd: https://2e.aonsrd.com/rules/489-exploration-mode
navigation-order: 14
---

# Modalità Esplorazione

Se gli incontri di combattimento si misurano in round, l’esplorazione ha una
struttura più libera. È il GM a determinare lo scorrere del tempo mentre il
gruppo viaggia a cavallo per altopiani frastagliati, negozia con dei mercanti o
esplora un dungeon in cerca di pericoli e tesori. Nell’esplorazione non c’è il
pericolo immediato della modalità incontro, ma anche questa modalità ha le sue
sfide.

---

La modalità esplorazione coinvolge per lo più movimento e interpretazione.
Potresti andare da una città all’altra, chiacchierare con un paio di pendolari
in un treno gravitazionale la strada, o magari avere una discussione con un
rivale cordiale una volta arrivato. Anziché misurare il tuo movimento in
quadretti di 1,5 metri ogni round, lo misuri in metri o chilometri al minuto,
all’ora o al giorno, usando la tua [velocità di viaggio](#velocita-di-viaggio).
Anziché decidere le azioni turno per turno, ti dedichi a un’attività di
esplorazione, e in genere trascorri del tempo ogni giorno riposandoti e
svolgendo i tuoi preparativi giornalieri.

## Velocità di Viaggio

A seconda del modo in cui il GM tiene traccia del movimento, ti muovi in metri o
chilometri a seconda della Velocità del tuo personaggio per il tipo di movimento
appropriato. Le corrispondenze tipiche sono elencate di seguito.

### Velocità di Viaggio

| Velocità   | Metri al Minuto | Km all’Ora | Km al Giorno |
| ---------- | --------------- | ---------- | ------------ |
| 3 metri    | 30              | 1,8        | 14,4         |
| 4,5 metri  | 45              | 2,7        | 21,6         |
| 6 metri    | 60              | 3,6        | 28,8         |
| 7,5 metri  | 75              | 4,5        | 36           |
| 9 metri    | 90              | 5,4        | 43,2         |
| 10,5 metri | 105             | 6,3        | 50,4         |
| 12 metri   | 120             | 7,2        | 57,6         |
| 15 metri   | 150             | 9          | 72           |
| 18 metri   | 180             | 10,8       | 86,4         |

Le distanze nella tabella sono pensate per i viaggi a un ritmo determinato ma
non sfiancante o pericoloso, su terreno piano e sgombro. Muoversi in
[terreno difficile](/regole/player-core/8-giocare/movimento#terreno-difficile)
dimezza il movimento indicato; il terreno difficile superiore riduce la distanza
a un terzo del normale. Se il viaggio richiede una prova di abilità, ad esempio
per scalare una montagna o nuotare, il GM potrebbe richiedere una prova una
volta all’ora usando il risultato e la tabella in alto per determinare i tuoi
progressi.

## Attività di Esplorazione

Mentre viaggi ed esplori, dici al GM cosa vorresti fare nel frattempo. Se non
fai altro che procedere a passo spedito verso il tuo obiettivo, ti muovi alla
piena Velocità di viaggio indicata alla tabella.

Quando cerchi di fare altro che non sia semplicemente viaggiare, descrivi ciò
che stai tentando di fare. Non è necessario scendere in dettagli minuziosi, come
“usando il palanchino del mio
[kit di strumenti da infiltrato](/equipaggiamento/kit-di-strumenti-da-infiltrato),
apro la porta di un paio di centimetri per controllare eventuali misure di
sicurezza che reagiscono al movimento”. Basterà dire: “controllo la porta per
individuare pericoli”. Il GM trova l’attività di esplorazione più adatta alle
tue indicazioni e ne descrive gli effetti. Alcune attività di esplorazione
limitano la velocità a cui puoi viaggiare per usarle con efficacia.

Queste sono le attività di esplorazione più comuni.

{{% includeAll source=`"../azioni-esplorazione"` level=2 %}}

> ### Attività In Esplorazione Con Abilità
>
> Il [Capitolo 4: Abilità](/regole/player-core/4-abilita) include attività di
> esplorazione aggiuntive.
>
> [**Accedere all’Infosfera**](/azioni/accedere-all-infosfera)**:** Usi
> [Computer](/abilita/computer) per cercare informazioni nelle rete locali.
>
> [**Attingere Incantesimo Arcano**](/azioni/attingere-incantesimo-arcano)**:**
> Usi [Arcano](/abilita/arcano) per preparare un incantesimo dal libro degli
> incantesimi di qualcun altro.
>
> [**Coprire Tracce**](/azioni/coprire-tracce)**:** Usi
> [Sopravvivenza](/abilita/sopravvivenza) per mascherare il tuo passaggio.
>
> [**Costringere**](/azioni/costringere)**:** Usi
> [Intimidazione](/abilita/intimidazione) per minacciare una creatura, in modo
> che faccia ciò che vuoi.
>
> [**Curare Ferite**](/azioni/curare-ferite)**:** Usi
> [Medicina](/abilita/medicina) per curare le ferite di una creatura vivente.
>
> [**Decifrare Scritti**](/azioni/decifrare-scritti)**:** Usi un’abilità
> appropriata per comprendere testi arcaici, esoterici od oscuri.
>
> [**Hackerare**](/azioni/hackerare)**:** Accedi, controlli e modifichi sistemi
> computerizzati sicuri.
>
> [**Identificare Magia**](/azioni/identificare-magia)**:** Usando varie abilità
> puoi scoprire di più su un oggetto, luogo o effetto magico in corso.
>
> [**Imparare un Incantesimo**](/azioni/imparare-un-incantesimo)**:** Ottieni
> l’accesso a un nuovo incantesimo usando l’abilità corrispondente alla
> tradizione dello stesso.
>
> [**Impersonare**](/azioni/impersonare)**:** Usi [Inganno](/abilita/inganno) e
> in genere un kit da camuffamento per creare un travestimento.
>
> [**Impressionare**](/azioni/impressionare)**:** Usi
> [Diplomazia](/abilita/diplomazia) per fare una buona impressione su qualcuno.
>
> [**Navigare**](/azioni/navigare)**:** Pianifichi un breve viaggio via terra o
> nello spazio.
>
> [**Raccogliere Informazioni**](/azioni/raccogliere-informazioni)**:** Usi
> [Diplomazia](/abilita/diplomazia) per fare domande in una zona, scoprendo di
> più su uno specifico individuo o argomento.
>
> [**Riparare**](/azioni/riparare)**:** Con un kit da riparazione e l’abilità
> [Artigianato](/abilita/artigianato), aggiusti un oggetto danneggiato.
>
> [**Seguire Tracce**](/azioni/seguire-tracce)**:** Usi
> [Sopravvivenza](/abilita/sopravvivenza) per seguire tracce.
>
> [**Stringersi**](/azioni/stringersi)**:** Usando
> [Acrobazia](/abilita/acrobazia), ti stringi per passare in spazi molto
> angusti.
>
> [**Tracciare Rotta**](/azioni/tracciare-rotta)**:** Pianifichi un lungo
> viaggio nello spazio.
>
> [**Trovare la Direzione**](/azioni/trovare-la-direzione)**:** Usi
> [Sopravvivenza](/abilita/sopravvivenza) per stimare la tua posizione o
> determinare i punti cardinali.

## Riposo e Preparativi Giornalieri

È quando hai avuto il tempo di riposare e prepararti che dai il meglio di te.
Una volta ogni 24 ore, puoi prenderti un periodo di riposo (di solito 8 ore),
dopodiché recuperi Punti Ferita pari al tuo modificatore di Costituzione
(minimo 1) moltiplicati per il tuo livello, e puoi guarire da alcune condizioni
o vederle migliorare. Dormendo in armatura riposi male e ti svegli
[affaticato](/condizioni/affaticato). Se trascorri più di 16 ore senza riposare,
diventi affaticato (non puoi riprenderti da questa condizione finché non riposi
per almeno 8 ore continuative).

Dopo aver riposato compi i tuoi preparativi giornalieri, cosa che richiede circa
1 ora. Puoi svolgerli solo se sei riposato, e solo una volta al giorno. I
preparativi comprendono le seguenti operazioni:

- Gli incantatori recuperano gli [slot incantesimo](/regole/TODO-spell-slots),
  gli incantatori preparati scelgono gli
  [incantesimi](/regole/TODO-prepared-spells) disponibili per quel giorno.
- Punti Focalizzazione, altre capacità che si ripristinano durante i preparativi
  e che possono essere usate solo un certo numero di volte al giorno, inclusi
  gli [utilizzi degli oggetti magici](/regole/TODO-limited-activations), vengono
  ripristinati.
- [Indossi l’armatura](/regole/TODO-don-armor), prepari le armi e gli altri
  equipaggiamenti.
- [Investi](/regole/TODO-invest) fino a 10 oggetti magici indossati per
  ottenerne i benefici per la giornata.
