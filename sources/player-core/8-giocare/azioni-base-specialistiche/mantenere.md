---
traits: [concentrazione]
source: Player Core (Eng), pag. 411
original-name: Sustain
original-srd: https://2e.aonsrd.com/actions/29-sustain
---

# Mantenere :a:

Scegli uno dei tuoi effetti con durata mantenuto o che indichi un beneficio
speciale quando lo Mantieni. La maggioranza di tali effetti deriva da
incantesimi o dall’attivazione di oggetti magici. Se l’effetto ha una durata
mantenuto, la sua durata viene estesa fino alla fine del tuo prossimo turno, ma
Mantenere un effetto più di una volta nello stesso turno non ne estende la
durata nei turni successivi. Se una capacità può essere mantenuta ma non indica
per quanto tempo, vuol dire che può essere mantenuta per un massimo di 10
minuti.

Un effetto potrebbe indicare un beneficio aggiuntivo ottenibile quando lo
Mantieni e questo può valere anche per effetti che non hanno mantenuto come
durata. Se l’effetto ha sia un beneficio speciale che una durata mantenuto, la
tua azione Mantenere ne estende la durata e apporta anche il beneficio speciale.

Se la tua azione Mantenere viene interrotta, la capacità termina.
