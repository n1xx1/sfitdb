---
source: Player Core (Eng), pag. 422
original-name: Afflictions
original-srd: https://2e.aonsrd.com/rules/437-afflictions
navigation-order: 11
---

# Afflizioni

Malattie e veleni sono tipi di afflizioni, come anche le maledizioni e le
radiazioni. Un’afflizione può infettare a lungo una creatura, progredendo tra
fasi diverse e spesso sempre più debilitanti.

---

## Formato

Che compaia in un incantesimo, in un oggetto o nel blocco statistiche di una
creatura, l’afflizione è espressa con il seguente formato.

### Nome e Tratti

Per primo viene il nome dell’afflizione, seguito dai tratti fra parentesi,
incluso il tratto del tipo di afflizione ([malattia](/tratti/malattia),
[maledizione](/tratti/maledizione), [veleno](/tratti/veleno) e così via). Se
l’afflizione necessita di un livello, questo viene dopo le parentesi, seguito da
dettagli insoliti come restrizioni o indicazioni su come rimuovere le condizioni
imposte dall’afflizione. Se non è riportato alcun livello, l’afflizione equivale
al livello della creatura, oggetto o pericolo che la provoca.

### Tiro Salvezza

Quando vieni esposto per la prima volta a un’afflizione, devi effettuare un tiro
salvezza contro di essa. Questo primo tentativo di respingere l’afflizione è
chiamato TS iniziale. Un’afflizione richiede in genere un TS su Tempra, ma il TS
esatto e la CD sono indicati dopo nome e tipo di afflizione. Gli incantesimi che
provocano afflizioni usano di solito la CD di incantesimo di chi li lancia.

Se il tiro salvezza iniziale riesce, non sei influenzato da quell’esposizione
all’afflizione. Non dovrai effettuare ulteriori tiri salvezza contro di essa a
meno che tu non vi venga esposto di nuovo.

Se fallisci il tiro salvezza iniziale, scaduto l’eventuale periodo di latenza
passi alla fase 1 dell’afflizione e sei soggetto all’effetto indicato. Con un
fallimento critico, dopo l’eventuale latenza avanzi alla fase 2 dell’afflizione
e sei soggetto a quell’effetto.

### Latenza

Alcune afflizioni hanno periodi di latenza. In questi casi, una volta che
fallisci il TS iniziale non ottieni gli effetti della prima fase dell’afflizione
fino al trascorrere del tempo di latenza. Se questa voce è assente, ottieni gli
effetti della prima fase (o seconda fase con un fallimento critico)
immediatamente al fallimento del tiro salvezza iniziale.

### Durata Massima

Se un’afflizione dura solo per un periodo limitato, indica una durata massima.
Trascorsa tale durata, l’afflizione termina; altrimenti dura finché non superi
abbastanza TS da recuperare, come descritto in Fasi, di seguito.

### Fasi

Un’afflizione ha in genere varie fasi, ciascuna delle quali indica un effetto
seguito da un intervallo fra parentesi. Quando raggiungi una data fase di
un’afflizione, sei soggetto agli effetti indicati per essa.

Al termine dell’intervallo indicato per una fase, devi effettuare un nuovo tiro
salvezza. Con un successo riduci la fase di 1; con un successo critico riduci la
fase di 2. Sei poi soggetto agli effetti di quella nuova fase. Se la fase
dell’afflizione scende sotto l’1, l’afflizione termina e non devi effettuare
ulteriori TS a meno che tu non vi venga esposto di nuovo.

Con un fallimento la fase aumenta di 1; con un fallimento critico aumenta di 2.
Sei quindi soggetto agli effetti indicati per la nuova fase. Se un fallimento o
fallimento critico aumenta la fase oltre il massimo indicato, ripeti invece gli
effetti della fase massima.

## Danni e Condizioni

Qualsiasi danno indicato tra gli effetti di una fase viene subito
immediatamente, non appena raggiungi quella fase. Le condizioni ti influenzano
quando raggiungi la fase e permangono per la loro normale durata. Ad esempio, se
un’afflizione ti rende [risucchiato](/condizioni/risucchiato) ma ha una durata
massima di 5 minuti, rimani risucchiato anche oltre il termine dell’afflizione,
com’è consueto per la condizione risucchiato. Una condizione che modifica
automaticamente il suo valore o termina in certe circostanze, come
[spaventato](/condizioni/spaventato), lo fa comunque. Qualsiasi condizione che
non ha una durata prestabilita, come [maldestro](/condizioni/maldestro) o
[paralizzato](/condizioni/paralizzato), salvo diversamente specificato dura fino
a che ti trovi a quello stadio, e lo stesso vale per qualsiasi penalità o altro
effetto della fase che non indichi una durata.

## Esposizioni Multiple

Esposizioni multiple alla stessa [maledizione](/tratti/maledizione) o
[malattia](/tratti/malattia) che già ti sta influenzando non hanno effetto. Per
un [veleno](/tratti/veleno), il fallimento del tiro salvezza iniziale contro una
nuova dose aumenta la fase di 1 (il fallimento critico di 2) senza influenzare
la durata massima. Ciò è valido anche se ti trovi nel periodo di latenza del
veleno, ma non cambia la lunghezza del periodo di latenza. Se il veleno non ha
un periodo di latenza o questo è già scaduto, sei immediatamente soggetto agli
effetti della nuova fase.

## Afflizioni Virulente

Le afflizioni con il tratto virulento sono più ardue da rimuovere. Devi superare
due tiri salvezza consecutivi per ridurre di 1 la fase di un’afflizione
virulenta. Un successo critico riduce la fase di un’afflizione virulenta di 1
anziché di 2.

> ## Esempio di Afflizione
>
> Per vedere come funziona un’afflizione, diamo un’occhiata avvelenamento da
> radiazioni grave. **Avvelenamento da Radiazioni Grave**
> ([malattia](/tratti/malattia)) L’esposizione a radiazioni gravi causa
> affaticamento e nausea. Non puoi ridurre la tua condizione
> [nauseato](/condizioni/nauseato) mentre sei sotto gli effetti
> dell'avvelenamento da radiazioni grave; **Tiro Salvezza** Tempra CD 22;
> **Latenza** 4 ore; **Fase 1** 2d6 danni da veleno e nauseato 1 (1 ora); **Fase
> 2** 2d6 danni da veleno e nauseato 2 (1 ora); **Fase 3** 2d8 danni da veleno e
> nauseato 3 (1 ora)
>
> Se qualcosa come un reattore che perde ti espone a un avvelenamento da
> radiazioni grave, effettui un TS iniziale su Tempra contro la CD indicata, 22.
> Se fallisci, avanzi alla fase 1. A causa del tempo di latenza non accade nulla
> per 4 ore, ma una volta trascorso questo tempo subisci 2d6 danni da veleno e
> diventi nauseato 1. Come indicato, non puoi ridurre la condizione nauseato
> ottenuta dalle radiazioni. L’intervallo della fase 1 è 1 ora (come indicato
> fra parentesi), dunque effettui un nuovo TS trascorsa 1 ora. Se lo superi,
> riduci la fase di 1, guarendo dalla malattia. Se fallisci di nuovo, la fase
> passa da 1 a 2, dunque subisci 2d6 danni da veleno e diventi nauseato 2. Se il
> tuo TS iniziale contro l'avvelenamento da radiazioni grave è un fallimento
> critico, dopo la latenza, avanzi direttamente alla fase 2. Dopo il periodo di
> latenza di 4 ore, subisci 2d6 danni da veleno e diventi nauseato 2. Se superi
> il secondo TS riduci la fase a 1, e subisci solo 2d6 danni da veleno; se
> fallisci il secondo TS aumenti la fase di 1, passando a 3. Se raggiungi la
> fase 3 della malattia, con un fallimento alla fase 2 o con un fallimento
> critico alla fase 1, subisci 2d8 danni da veleno e diventi nauseato 3. Con un
> fallimento o fallimento critico sul tiro salvezza alla fase 3, ripeti gli
> effetti della fase 3. Poiché la malattia non ha una durata massima,
> probabilmente dovresti cercare aiuto magico o medico per guarire, e trovare un
> modo per sistemare quel reattore!

## Rimuovere Afflizioni

Le afflizioni possono essere rimosse aspettando che la loro durata termini
oppure usando alcune abilità e incantesimi.
[Curare Malattia](/azioni/curare-malattia) e
[Curare Veleno](/azioni/curare-veleno) sono due usi di
[Medicina](/abilita/medicina) comunemente usati per trattare le relative
afflizioni.

Molti incantatori hanno accesso anche l’incantesimo
[purificare afflizione](/incantesimi/purificare-afflizione). Anche gli
incantesimi che [contrastano](#contrasto) le condizioni alla radice, come
[corpo sano](/incantesimi/corpo-sano), possono dimostrarsi efficaci contro
malattie e veleni che causano tali condizioni.

Le maledizioni sono più infide e richiedono soluzioni che le menzionino
esplicitamente, come _purificare afflizione_ di 4° grado o il talento di abilità
[Spezzare Maledizione](/talenti/spezzare-maledizione).

> ## Contrasto
>
> Alcuni effetti cercano di contrastare incantesimi, afflizioni, condizioni o
> altri effetti. Le prove di contrasto confrontano la potenza di due forze e
> determinano quale vinca. Contrastando con successo un effetto lo si
> [interrompe](/regole/player-core/8-giocare/azioni#interrompere-le-azioni),
> impedendogli di avere effetto, salvo diversamente specificato.
>
> Quando effettui una prova di contrasto, somma il modificatore di abilità o gli
> altri modificatori appropriati alla tua prova contro la CD del bersaglio. Se
> stai contrastando un’[afflizione](#afflizioni), la CD è indicata nel suo
> blocco statistiche. Se è un incantesimo, usa la CD dell’incantatore. Il GM può
> inoltre calcolare una CD a seconda del livello dell’effetto del bersaglio. Per
> gli incantesimi, il modificatore alla prova di contrasto è il tuo modificatore
> di attributo per il lancio di incantesimi più il tuo bonus di competenza nel
> lancio di incantesimi, più qualsiasi bonus e penalità che si applicano
> specificatamente alle prove di contrasto.
>
> Ciò che puoi contrastare dipende dal risultato della prova e dal livello del
> bersaglio. Se un effetto è un incantesimo, il suo grado è il grado di
> contrasto; altrimenti, dimezza il suo livello e arrotonda per eccesso per
> determinare il grado di contrasto (grado di contrasto minimo 0). Se il livello
> di un effetto non è chiaro e viene da una creatura, dimezza e arrotonda per
> eccesso il livello di quest’ultima.
>
> **Successo Critico** Contrasta il bersaglio se il suo grado di contrasto non è
> superiore di più di 3 rispetto al grado di contrasto del tuo effetto.
>
> **Successo** Contrasta il bersaglio se il suo grado di contrasto non è
> superiore di più di 1 rispetto al grado di contrasto del tuo effetto.
>
> **Fallimento** Contrasta il bersaglio se il suo grado di contrasto è inferiore
> al grado di contrasto del tuo effetto.
>
> **Fallimento Critico** Non riesci a contrastare il bersaglio.
>
> ### Tabella di Contrasto
>
> Questa tabella offre un riferimento per ciò che un effetto può contrastare in
> base al suo grado e al risultato della prova. Il primo numero in ogni colonna
> è il grado di contrasto al quale puoi contrastare un effetto in base al tuo
> grado di successo. I numeri tra parentesi sono gli intervalli di livello
> comuni corrispondenti a quel grado.
>
> | Grado di Contrasto |   Fallimento   |    Successo     | Successo Critico |
> | :----------------: | :------------: | :-------------: | :--------------: |
> |         0          |       —        |  1 (da 1 a 2)   |   3 (da 5 a 6)   |
> |         1          | 0 (da -1 a 0)  |  2 (da 3 a 4)   |   4 (da 7 a 8)   |
> |         2          |  1 (da 1 a 2)  |  3 (da 5 a 6)   |  5 (da 9 a 10)   |
> |         3          |  2 (da 3 a 4)  |  4 (da 7 a 8)   |  6 (da 11 a 12)  |
> |         4          |  3 (da 5 a 6)  |  5 (da 9 a 10)  |  7 (da 13 a 14)  |
> |         5          |  4 (da 7 a 8)  | 6 (da 11 a 12)  |  8 (da 15 a 16)  |
> |         6          | 5 (da 9 a 10)  | 7 (da 13 a 14)  |  9 (da 17 a 18)  |
> |         7          | 6 (da 11 a 12) | 8 (da 15 a 16)  | 10 (da 19 a 20)  |
> |         8          | 7 (da 13 a 14) | 9 (da 17 a 18)  | 11 (da 21 a 22)  |
> |         9          | 8 (da 15 a 16) | 10 (da 19 a 20) | 12 (da 23 a 24)  |
> |         10         | 9 (da 17 a 18) | 11 (da 21 a 22) | 13 (da 25 a 26)  |
