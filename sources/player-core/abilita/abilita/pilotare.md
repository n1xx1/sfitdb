---
source: Player Core (Eng), pag. 204
original-name: Piloting (Dex)
original-srd: https://2e.aonsrd.com/skills/14-piloting
---

# Pilotare (Des)

Pilotare rappresenta la tua capacità di comandare mech, guidare veicoli,
pilotare astronavi e navigare. Rappresenta anche la tua conoscenza di base
nell’identificare modelli o componenti rilevanti appartenenti alla maggior parte
dei veicoli pilotati (e ad alcuni semi-autonomi). Anche se sei senza
addestramento in Pilotare, puoi usarla per Ricordare Conoscenze.

- [**Ricordare Conoscenze**](/azioni/ricordare-conoscenze) sui modelli di mech,
  veicoli o astronavi; sulle aree di rilevanza per il pilotaggio (come buchi
  neri di rilievo o fenomeni interstellari); e sull’equipaggiamento specifico o
  le parti che potrebbero essere installate su un mech, un veicolo o
  un’astronave.

## Azioni con Addestramento di Pilotare

{{% include page="/azioni/fermarsi" %}}

{{% include page="/azioni/guidare" %}}

{{% include page="/azioni/investire" %}}

{{% include page="/azioni/manovra-azzardata" %}}

{{% include page="/azioni/navigare" %}}

{{% include page="/azioni/prendere-il-controllo" %}}

{{% include page="/azioni/tracciare-rotta" %}}

## Pilotaggio Spericolato

Le azioni con il tratto [spericolato](/tratti/spericolato) spingono il pilota e
il veicolo oltre i normali parametri che consentono di manovrarlo senza pericoli
e il pilota rischia di perdere il controllo del veicolo. Quando esegue un'azione
spericolata, il pilota deve prima tentare una prova di Pilotare per mantenere il
controllo del veicolo, con gli effetti seguenti. Risolvi questa prova di
Pilotare prima di risolvere l’azione vera e propria.

**Successo** L’azione si svolge come descritto.

**Fallimento** Il veicolo si muove della sua Velocità in linea retta lungo il
suo orientamento più recente, sbandando di un massimo di 45 gradi a discrezione
del GM e diventa senza controllo.

## Veicoli Senza Controllo

In certe situazioni un pilota può perdere il controllo del suo veicolo. Nella
maggior parte dei casi, questo è dovuto a una prova di Pilotare fallita a
seguito di un’azione spericolata, ma può anche accadere se passa un round senza
che un pilota usi un’azione di movimento per controllare il veicolo o
[Fermare](/azioni/fermare) il veicolo. Un veicolo può diventare senza controllo
anche se il pilota non è in grado di agire durante un’azione di movimento per
controllare il veicolo. Un veicolo senza controllo continua a muoversi ogni
round nella posizione di iniziativa del suo pilota più recente. La distanza di
cui si muove a ogni round si riduce di 3 metri rispetto a quella del round
precedente, sempre in linea retta lungo il suo orientamento attuale finché non
si schianta o non si ferma.

A tua discrezione, potrebbe rallentare maggiormente se si muove su terreno
accidentato, terreno difficile, lungo un pendio in salita o controvento; per gli
stessi motivi, potrebbe mantenere la stessa velocità o perfino accelerare se si
trova su un pendio in discesa o viene spinto da venti forti. Un veicolo senza
controllo in movimento interagisce con gli ostacoli, gli altri veicoli e le
creature usando gli effetti dell’azione di [Investire](/azioni/investire), con
la differenza che la distanza di cui si muove è dettata dai fattori soprastanti
anziché dalla Velocità specificata in quell’azione.
