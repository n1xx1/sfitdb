---
source: Player Core (Eng), pag. 206
original-name: Stealth (Dex)
original-srd: https://2e.aonsrd.com/skills/17-stealth
---

# Furtività (Des)

Sei abile nel non farti individuare, e riesci a oltrepassare furtivamente i
nemici, nasconderti e celare oggetti.

{{% include page="/azioni/muoversi-furtivamente" %}}

{{% include page="/azioni/nascondere-un-oggetto" %}}

{{% include page="/azioni/nascondersi" %}}

> ## Essere Furtivi
>
> Se vuoi avanzare furtivamente in un’area dove ci sono creature che possono
> vederti, puoi usare una combinazione di Nascondersi e Muoversi Furtivamente.
>
> - Innanzitutto [**Nasconditi**](/azioni/nascondersi) dietro qualcosa
>   (sfruttando una copertura o la condizione occultato per via della nebbia, di
>   un incantesimo o di un effetto simile). Una prova di Furtività superata ti
>   rende nascosto, ma le creature sanno ancora più o meno dove ti trovi.
> - Ora che sei nascosto puoi
>   [**Muoverti Furtivamente**](/azioni/muoversi-furtivamente): puoi muoverti a
>   metà della tua Velocità ed effettuare un’altra prova di Furtività. Se la
>   superi, ora sei non individuato: le creature non sanno più in quale
>   quadretto ti trovi.
>
> Se ti stavi avvicinando a delle creature che non sapevano della tua presenza,
> potresti iniziare direttamente Muovendoti Furtivamente, poiché non sanno dove
> ti trovi. Alcune azioni possono renderti nuovamente osservato, ma per lo più
> sono cose per le quali te lo potresti aspettare: stare in piedi in campo
> aperto, attaccare qualcuno, fare rumore e così via. Azioni discrete, come
> [Ricordare Conoscenze](/azioni/ricordare-conoscenze) o ricaricare un’arma, ti
> permettono di rimanere nascosto o non individuato. Se
> [Colpisci](/azioni/colpire) qualcuno dopo esserti Nascosto o Mosso
> Furtivamente, tuttavia, il bersaglio è [impreparato](/condizioni/impreparato)
> per quel Colpo.
>
> Le creature possono provare a localizzarti usando l’azione
> [Individuare](/azioni/individuare), descritta a pag. 409. Tre condizioni
> spiegano gli stati dell’individuazione. Ricorda che queste condizioni sono
> relative a ciascuna creatura: puoi essere osservato da una mentre sei nascosto
> da un’altra e non individuato da una terza.
>
> ### Osservato (pag. 438)
>
> La creatura ti vede chiaramente.
>
> ### Nascosto (pag. 437)
>
> La creatura sa dove sei, ma non ti vede.
>
> ### Non Individuato (pag. 441)
>
> La creatura non sa dove sei.

> ## Furtività Inosservabile
>
> In alcuni casi, per una creatura può risultare impossibile osservarti
> completamente. Di solito questo accade se sei invisibile, se l'osservatore è
> accecato o se sei nell'oscurità e la creatura non è in grado di vedere al
> buio. In questi casi, qualsiasi fallimento critico in una prova di Furtività è
> un fallimento. Continui a essere non individuato anche se perdi una copertura
> o una copertura maggiore o non sei più occultato a quella creatura.
