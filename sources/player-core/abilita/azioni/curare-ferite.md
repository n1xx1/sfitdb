---
traits: [esplorazione, guarigione, maneggiare]
source: Player Core (Eng), pag. 202
original-name: Treat Wounds
original-srd: https://2e.aonsrd.com/actions/89-treat-wounds
---

# Curare Ferite

**Requisiti** Stai tenendo o indossando un
[kit medico](/equipaggiamento/kit-medico).

---

Trascorri 10 minuti curando una creatura vivente ferita (puoi scegliere te
stesso come bersaglio). Il bersaglio diventa poi temporaneamente immune a Curare
Ferite per 1 ora, ma questo intervallo si sovrappone con il tempo che hai
trascorso curandolo (quindi un paziente può essere curato una volta ogni ora, e
non ogni 70 minuti).

La CD di Medicina è solitamente 15, ma il GM potrebbe modificarla in base alle
circostanze (per esempio curare un paziente all’aperto durante una tempesta, o
curare una ferita maledetta). Se sei esperto in Medicina puoi effettuare invece
una prova con CD 20 per incrementare di 10 il numero di Punti Ferita recuperati;
se sei un maestro in Medicina puoi effettuare invece una prova con CD 30 per
incrementare di 30 il numero di Punti Ferita recuperati; se sei leggendario in
medicina puoi effettuare invece una prova con CD 40 per incrementare di 50 il
numero di Punti Ferita recuperati. I danni inflitti da un fallimento critico non
cambiano.

Se superi la prova, puoi continuare a curare lo stesso bersaglio per farlo
riprendere più rapidamente. Se lo curi per un totale di 1 ora, i Punti Ferita
che recupera da Curare Ferite sono raddoppiati.

Il risultato della tua prova di Medicina determina quanti Punti Ferita recupera
il bersaglio.

**Successo Critico** Il bersaglio recupera 4d8 Punti Ferita e la condizione
[ferito](/condizioni/ferito) viene rimossa.

**Successo** Il bersaglio recupera 2d8 Punti Ferita e la condizione ferito viene
rimossa.

**Fallimento Critico** Il bersaglio subisce 1d8 danni.
