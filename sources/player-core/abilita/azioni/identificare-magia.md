---
traits: [concentrazione, esplorazione, segreto]
source: Player Core (Eng), pag. 188
original-name: Identify Magic
original-srd: https://2e.aonsrd.com/actions/48-identify-magic
---

# Identificare Magia

Dopo aver scoperto che un oggetto, un luogo o un effetto in corso è magico, puoi
trascorrere 10 minuti per cercare di identificare i dettagli della sua magia. Se
il tuo tentativo viene interrotto devi ricominciare da capo. Il GM stabilisce la
CD della prova. Oggetti maledetti o argomenti esoterici hanno solitamente CD
superiori, quando non sono addirittura impossibili da identificare usando solo
questa attività. Intensificare un incantesimo non incrementa la CD per
identificarlo.

**Successo Critico** Apprendi tutti gli attributi della magia, inclusi il suo
nome (per un effetto), cosa fa, come può essere attivata (per un oggetto o un
luogo) e se è maledetta.

**Successo** Se si tratta di un oggetto o un luogo, sai cosa fa e come
attivarlo. Se si tratta di un effetto in corso (come un incantesimo con una
durata) ne sai il nome e il funzionamento. Non puoi riprovare sperando di
ottenere un successo critico.

**Fallimento** non riesci a identificare la magia e non puoi riprovare per 1
giorno.

**Fallimento Critico** Scambi la magia per un’altra magia a scelta del GM.
