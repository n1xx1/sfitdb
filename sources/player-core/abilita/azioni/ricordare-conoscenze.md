---
traits: [concentrazione, segreto]
source: Player Core (Eng), pag. 190
original-name: Recall Knowledge
original-srd: https://2e.aonsrd.com/actions/50-recall-knowledge
---

# Ricordare Conoscenze :a:

Effettui una prova di abilità per provare a ricordare un frammento di conoscenza
relativo a un argomento connesso a quell’abilità. Suggerisci quale abilità
vorresti usare e fai una domanda al GM, il quale determinerà la CD. Potresti
dover collaborare col GM per restringere la domanda o le abilità, e puoi
decidere di non Ricordare Conoscenze prima di spendere l’azione se le tue
opzioni non ti soddisfano.

**Successo Critico** Ricordi accuratamente l’informazione. Il GM risponde alla
tua domanda dicendo la verità e ti rivela informazioni aggiuntive o contestuali,
oppure risponde a una seconda domanda posta da te.

**Successo** Ricordi accuratamente l’informazione. Il GM risponde alla tua
domanda dicendo la verità.

**Fallimento Critico** Ricordi un’informazione sbagliata. Il GM risponde alla
tua domanda dicendo il falso (o decide di non darti alcuna informazione, come
per un fallimento).

> ## Esempi di Compiti di Ricordare Conoscenze
>
> Gli esempi seguenti usano Sapienza Aziendale o Religione.
>
> **Non Addestrato** nome di un amministratore delegato o di una divinità
> principale
>
> **Addestrato** nomi dei membri del consiglio di amministrazione di un’azienda,
> dottrine principali di una divinità
>
> **Esperto** gerarchia dei dipendenti di un’azienda, insegnamenti di una setta
> religiosa antica
>
> **Maestro** strutture segrete e rotte commerciali di una corporazione
> interplanetaria, principali templi di una divinità nello Spazio Vicino
>
> **Leggendario** basi segrete di un produttore elusivo di armi biologiche,
> dottrine riservate di una religione, luoghi sacri remoti nell'Immensità

> ## Abilità per Ricordare Conoscenze
>
> Le seguenti abilità possono essere utilizzate per Ricordare Conoscenze sui
> temi elencati. Alcuni argomenti possono apparire in più liste, ma le abilità
> forniscono informazioni diverse. Per esempio, Arcano può rivelare gli attacchi
> magici di un robot magitecnico, mentre Artigianato può indicare il materiale
> di cui è fatto e quale tipo di danno può superare le sue resistenze.
>
> - **Arcano**: teorie arcane, tradizioni magiche, creature di rilevanza arcana
>   e il Piano Astrale, i Piani Elementali e l'Abisso.
> - **Artigianato**: valore degli oggetti, tecnologia, ingegneria, materiali
>   insoliti e creature tecnologiche
> - **Computer**: equipaggiamento digitale e virtuale, programmi informatici,
>   videogiochi e programmi di fabbricazione
> - **Esibizione**: esibizioni notevoli, canzoni o opere mediatiche specifiche,
>   gruppi musicali, celebrità dei media e creature che utilizzano canto o danza
>   (come canti o danze magiche)
> - **Medicina**: malattie, veleni, ferite e medicina forense
> - **Natura**: fauna, flora, geografia, clima, ambiente, creature naturali
>   (come animali, bestie, fate e piante), l’Universo, il Primo Mondo e i Piani
>   Elementali
> - **Occultismo**: misteri arcani, culti esoterici, creature di rilevanza
>   occulta (come aberrazioni e spiriti), luoghi anomali come i Livelli
>   Spettrali e piani esoterici come il Piano Astrale, la Forgia della
>   Creazione, il Piano Etereo, l'Aldilà e il Vuoto.
> - **Pilotare**: modelli di mech, veicoli o astronavi, oltre a specifici
>   equipaggiamenti o componenti installabili su di essi, e aree di rilievo per
>   la navigazione (come buchi neri, fenomeni interstellari o la Deriva).
> - **Religione**: divinità, loro editti e anatemi, agenti divini, teologia,
>   miti, creature di rilevanza religiosa (come celestiali, demoni e non morti),
>   la Forgia della Creazione, il Vuoto e le Sfere Esterne.
> - **Sapienza**: l’argomento specifico della sottocategoria della Sapienza.
> - **Società**: celebrità, storia, leggi, strutture sociali e sfumature
>   culturali di una società organizzata.
>
> Usare una Sapienza appropriata per Ricordare Conoscenze su un argomento, come
> Sapienza sul Nascituro invece di Religione per ricordare i dettagli sulle
> origini del dio esterno nascente, di solito ha una CD più bassa. I tuoi
> interessi particolari si possono rivelare fruttuosi! In alcuni casi, puoi
> ottenere il permesso del GM di usare un'abilità diversa ma correlata, di
> solito con una CD più alta del normale.
>
> Il GM potrebbe autorizzare prove per Ricordare Conoscenze usando altre abilità
> Per esempio, potresti valutare l’abilità di un atleta stellare usando
> Atletica. Se usi un'abilità fisica (come in questo esempio), il GM molto
> probabilmente userà un modificatore mentale (solitamente Intelligenza) invece
> del normale modificatore dell'attributo fisico dell'abilità.
>
> ## Domande di Richiamo delle Conoscenze
>
> Quando incontri qualcosa per la prima volta, probabilmente la tua prima
> domanda sarà un semplice "che cos'è?", a cui il GM può rispondere con un nome
> e una descrizione di base come: "questo è il simbolo di Zon-Shelyn, una
> divinità composita recentemente formata che rappresenta l’arte attraverso il
> dolore" oppure "quello è un tashtari, conosciuto anche come lupo laser, perché
> spara raggi laser dagli occhi!".
>
> Se conosci già questo livello base di dettagli sull'argomento, l'elenco che
> segue include alcune domande ragionevoli. Il GM decide quali altre domande
> permettere. Di solito è semplice, purché ci si limiti a una domanda. Ogni
> domanda deve riguardare qualcosa di osservabile nel mondo di gioco, non i
> numeri astratti delle regole. Il GM potrebbe dirti che il tiro salvezza su
> Riflessi di un mostro pesante è il suo più debole (traducendo un concetto che
> il tuo personaggio potrebbe capire usando il termine di gioco per chiarezza),
> ma non dovrebbe rivelare l'esatto modificatore di Riflessi della creatura. Il
> GM può trovare ulteriori indicazioni nel Manuale del GM.
>
> **Creature**: "ci si può ragionare?" "in quali ambienti vive?" "qual è la sua
> capacità offensiva più importante?" "è particolarmente vulnerabile o
> resistente a qualcosa?" "qualcuna delle sue difese è debole?".
>
> **Magia**: "come lo si può evitare?" "che tipo di persone usa magie simili?"
> "quanto dura?".
>
> **Organizzazioni**: "che tipo di influenza ha?", "dov'è la sua sede
> centrale?", "quanto è grande?", "che tipo di membri ha?", "chi sono le su e
> principali autorità?", "ha alleati e nemici di rilievo?".
>
> **Persone**: "com'è la loro personalità?", "che aspetto hanno?", "hanno
> qualche talento degno di nota?", "hanno alleati e nemici degni di nota?", "che
> tipo di influenza hanno?", "hanno qualche vizio?"
>
> **Luoghi**: "qual è la sua ubicazione approssimativa?", "quanto è grande?",
> "com'è il governo?", "ci sono persone importanti che vivono lì?", "che tipo di
> mostri ci sono?", "com'è l'ambiente e il terreno?".
