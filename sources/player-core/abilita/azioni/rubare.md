---
traits: [maneggiare]
source: Player Core (Eng), pag. 209
original-name: Steal
original-srd: https://2e.aonsrd.com/actions/107-steal
---

# Rubare :a:

Cerchi di prendere un piccolo oggetto a un’altra creatura senza essere notato.
Solitamente puoi Rubare solo oggetti di Volume trascurabile, devi avere una mano
libera e fallisci automaticamente se la creatura che ha l’oggetto sta
combattendo o è in guardia.

Effettui una prova di Furto per stabilire se riesci a Rubare l’oggetto. La CD è
solitamente la CD di Percezione della creatura che indossa l’oggetto. È più
facile rubare un oggetto indossato, ma non attentamente sorvegliato (come un
borsello pieno di monete chiuso in maniera lasca, o un oggetto all’interno di
quel borsello). Se l’oggetto è protetto o la sua natura lo rende più difficile
da rubare, il GM potrebbe aumentare la CD della prova (come nel caso di un
oggetto molto piccolo in uno zaino grande o di un foglio di pergamena nascosto
tra altri documenti). Per esempio, la CD è solitamente più alta di 5 se
l’oggetto si trova in una tasca, è tenuto in mano da una creatura o è protetto
in modo simile.

Potresti inoltre dover comparare il risultato della tua prova di Furto con le CD
di Percezione degli osservatori (esclusa la persona che indossa l’oggetto). Il
GM può incrementare le CD di Percezione di queste creature se sono distratte.

**Successo** Rubi l’oggetto senza che il portatore se ne accorga, oppure un
osservatore non ti vede prendere o cercare di prendere l’oggetto.

**Fallimento** Il portatore nota il tuo tentativo prima che tu possa rubare
l’oggetto, oppure un osservatore ti vede prendere o cercare di prendere
l’oggetto. Il GM determina le reazioni di ciascuna creatura che nota il tuo
furto.
