---
source: Player Core (Eng), pag. 183
original-name: "Chapter 4: Skills"
original-srd: https://2e.aonsrd.com/rules/159-chapter-4-skills
navigation-order: 4
---

# Capitolo 4: Abilità

Gli attributi del tuo personaggio rappresentano il suo talento e il suo
potenziale grezzo, mentre le abilità indicano il suo addestramento e la sua
esperienza nello svolgere determinati compiti. Ciascuna abilità è correlata a un
modificatore di attributo e viene usata per una serie di azioni. La perizia del
tuo personaggio in esse dipende da vari fattori, come il suo background e la sua
classe. In questo capitolo scoprirai le nuove opzioni di abilità in Starfinder,
con nuove abilità e nuovi usi per le abilità esistenti.

---

Un personaggio può sviluppare competenza in un’abilità attraverso percorsi molto
diversi: pilotare astronavi, ricercare un argomento nella infosfera o la
dedizione a un’arte performativa. Quando crei il tuo personaggio, e man mano che
avanzi di livello, puoi scegliere con una certa libertà in quali abilità
migliorare e quando farlo. Alcune classi traggono maggior beneficio dal
migliorare specifiche abilità (come l'[emissario](/classi/emissario) con la sua
abilità di leadership), ma nella maggior parte dei casi al 1° livello puoi
scegliere qualsiasi abilità pensi che abbia senso per il tema e la storia del
tuo personaggio, e quando avanzi di livello puoi scegliere in quali migliorare
in base alle avventure e ai periodi di pausa che ha vissuto.

Al 1° livello, un personaggio ottiene addestramento in alcune abilità,
solitamente due per il proprio background, un piccolo numero di abilità
prestabilite dalla classe e diverse abilità a scelta, sempre concesse dalla
classe. Questo addestramento aumenta il grado di competenza di quelle abilità da
senza addestramento a addestrato e ti consente di usare un numero maggiore di
azioni legate a tali abilità. A volte potresti ottenere addestramento in una
specifica abilità da più fonti differenti, ad esempio nel caso in cui tu scelga
un background che concede addestramento in [Atletica](/abilita/atletica) e la
classe del [solarian](/classi/solarian), la quale concede anch’essa
addestramento in Atletica. Per ogni volta dopo la prima che guadagneresti il
grado di competenza addestrato in una specifica abilità, ottieni invece il grado
di competenza addestrato in un’altra abilità a tua scelta; tuttavia, se
l’abilità in questione è un’abilità di [Sapienza](/abilita/sapienza), la nuova
abilità deve essere un’abilità di Sapienza.

## Attributo Chiave

Ogni abilità è legata a un attributo chiave. Quando usi un’abilità, aggiungi il
tuo modificatore del relativo attributo chiave alle prove e alle CD. muoversi
furtivamente nei corridoi in ombra di un’astronave abbandonata con
[Furtività](/abilita/furtivita) utilizza il tuo modificatore di Destrezza,
mentre destreggiarsi tra le mutevoli personalità e i pericolosi giochi di potere
della politica interstellare con [Società](/abilita/societa) utilizza il tuo
modificatore di Intelligenza, e così via. L’attributo chiave di ciascuna abilità
è indicato nella tabella Abilità, Attributi Chiave e Azioni, a pag. 185, e
compare anche tra parentesi dopo il nome dell’abilità nelle descrizioni
presentate nelle pagine seguenti. Se il GM lo ritiene appropriato, tuttavia, per
la prova di abilità o per determinare la tua CD potrebbe farti usare il
modificatore di un attributo diverso.

## Azioni delle Abilità

Le azioni che puoi compiere con una certa abilità sono divise tra quelle che
puoi usare senza addestramento e quelle che richiedono che tu sia addestrato,
come mostrato dalla tabella Abilità, Attributi Chiave e Azioni (pag. 185). Le
azioni senza addestramento e le azioni con addestramento di ciascuna abilità
sono riportate separatamente all’interno della sua descrizione.

Chiunque può compiere le azioni senza addestramento di un’abilità, ma puoi
compiere le azioni con addestramento solo se il tuo grado di competenza in
quell’abilità è addestrato o superiore. Una circostanza, una condizione o un
effetto potrebbero impedirti di compiere un’azione di un’abilità a prescindere
dal tuo grado di competenza, e a volte usare un’abilità in una specifica
situazione potrebbe richiedere di avere un grado di competenza più alto di
quello indicato sulla tabella. Per esempio, anche se un
[soldato](/classi/soldato) senza addestramento in
[Occultismo](/abilita/occultismo) potrebbe, con un tiro fortunato, identificare
un essere extraplanare o mistico usando Occultismo per Ricordare Conoscenze, il
GM potrebbe decidere che Ricordare Conoscenze per determinare gli incantesimi
utilizzati per evocare e controllare una simile creatura va al di là della
conoscenza aneddotica posseduta dal soldato. È il GM a decidere se un compito
richiede un grado di competenza particolare.

## Prove di Abilità e CD di Abilità

Quando stai usando attivamente un’abilità, spesso compiendo una delle sue
azioni, potresti dover effettuare una prova di abilità, tirando un d20 e
aggiungendo il tuo modificatore di abilità. Per determinare questo modificatore,
somma l’attributo chiave dell’abilità, il tuo bonus di competenza nell’abilità e
qualsiasi altro bonus o penalità.

> **Modificatore di abilità = modificatore di attributo chiave dell’abilità +
> bonus di competenza + altri bonus + penalità**

Quando scrivi il modificatore sulla tua scheda del personaggio, scrivi solo i
numeri che si applicano sempre (al 1° livello ciò significa, di solito, soltanto
il modificatore di attributo e quello di competenza). Avanzando di livello,
potresti ritrovarti a indossare o usare praticamente di continuo oggetti che
danno bonus alle tue abilità: in tal caso dovresti scrivere anche questi.

Il GM stabilisce la CD di una prova di abilità usando le linee guida del
_Starfinder GM Core_. Le più importanti da usare sono le cinque CD semplici
riportate di seguito, per darti un'idea di che numero dovrai tirare per avere
successo nella maggior parte dei compiti.

| Difficoltà del Compito | CD Semplice |
| ---------------------- | ----------- |
| Senza Addestramento    | 10          |
| Addestrato             | 15          |
| Esperto                | 20          |
| Maestro                | 30          |
| Leggendario            | 40          |

Quando qualcuno o qualcosa mette alla prova la tua abilità, questi effettua una
prova contro la tua CD di abilità, che è pari a 10 più il tuo modificatore di
abilità. Una CD di abilità funziona come qualsiasi altra CD ai fini di
determinare l’effetto dell’azione dell’abilità della creatura.

Vedi pag. 392, nel Capitolo 8: Giocare, per maggiori informazioni su
modificatori, bonus e penalità.

### Armatura e Abilità

Alcune armature impongono una penalità su specifiche prove e CD di abilità. Se
una creatura indossa un’armatura che impone penalità a un’abilità, tale penalità
viene applicata alle prove di abilità e alle CD di abilità basate su Forza e
Destrezza della creatura, a meno che l’azione non abbia il tratto attacco. Le
penalità alle prove dovute alle armature sono descritte a pag. 245, nel Capitolo
6: Equipaggiamento.

### Prove Segrete

A volte non saprai se hai superato o meno una prova di abilità. Se un’azione ha
il tratto segreto, il GM tira per la prova al posto tuo e ti spiega cosa accade
senza dirti il risultato o il grado di successo. Il GM effettua una prova
segreta quando la tua conoscenza dell’esito è imperfetta, ad esempio quando stai
cercando una creatura o un oggetto nascosti, provando a ingannare qualcuno,
traducendo da una lingua alinea complessa o stai decodificando dati criptati. In
questo modo tu, giocatore, non sai cose che il tuo personaggio non potrebbe
sapere. Questa regola si applica a tutte le azioni con il tratto segreto, ma il
GM può scegliere di non usare le prove segrete se preferisce che alcuni tiri, o
addirittura tutti, siano pubblici.

### Attività di Esplorazione e Pausa

Alcune attività delle abilità hanno il tratto esplorazione o pausa. Le attività
di esplorazione impiegano di solito un minuto o più, mentre le attività di pausa
possono richiedere un giorno o più. Di solito non possono essere usate durante
un incontro, ma il GM potrebbe modificare questa restrizione. Se non sei sicuro
di avere a disposizione il tempo necessario per una di queste attività, chiedi
al tuo GM.

### Abilità, Attributi Chiave e Azioni

| Abilità       | Pag.    | Attributo Chiave | Azioni Senza Addestramento                                                                                                                                                                                                                                                                                                                                       | Azioni con Addestramento                                                                                                                                                                                                                                                                                                   |
| ------------- | ------- | ---------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Acrobazia     | 192-193 | Destrezza        | [Bilanciarsi :a:](/azioni/bilanciarsi)<br>[Destreggiarsi :a:](/azioni/destreggiarsi)                                                                                                                                                                                                                                                                             | [Manovrare in Volo :a:](/azioni/manovrare-in-volo)<br>[Stringersi^E^](/azioni/stringersi)                                                                                                                                                                                                                                  |
| Arcano        | 193     | Intelligenza     | [Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                                                      | [Attingere Incantesimo Arcano^E^](/azioni/attingere-incantesimo-arcano)<br>[Decifrare Scritti^E, G^](/azioni/decifrare-scritti)<br>[Identificare Magia^E, G^](/azioni/identificare-magia)<br>[Imparare un Incantesimo^E^, ^G^](/azioni/imparare-un-incantesimo)                                                            |
| Artigianato   | 196-198 | Intelligenza     | [Ricordare Conoscenze^G^ :a:](/azioni/ricordare-conoscenze)<br>[Riparare^E^ :a:](/azioni/riparare)                                                                                                                                                                                                                                                               | [Fabbricare^P^](/azioni/fabbricare)<br>[Guadagnare^G, P^](/azioni/guadagnare)                                                                                                                                                                                                                                              |
| Atletica      | 193-195 | Forza            | [Forzare :a:](/azioni/forzare)<br>[Lottare :a:](/azioni/lottare)<br>[Nuotare :a:](/azioni/nuotare)<br>[Riposizionare :a:](/azioni/riposizionare)<br>[Salto in Alto :aa:](/azioni/salto-in-alto)<br>[Salto in Lungo :aa:](/azioni/salto-in-lungo)<br>[Sbilanciare :a:](/azioni/sbilanciare)<br>[Scalare :a:](/azioni/scalare)<br>[Spingere :a:](/azioni/spingere) | [Disarmare :a:](/azioni/disarmare)                                                                                                                                                                                                                                                                                         |
| Computer      | 195-196 | Intelligenza     | [Accedere all'Infosfera^E^](/azioni/accedere-all-infosfera)<br>[Ricordare Conoscenze^G^ :a:](/azioni/ricordare-conoscenze)<br>[Operare Dispositivo^E^](/azioni/operare-dispositivo)                                                                                                                                                                              | [Decifrare Scritti^E, G^](/azioni/decifrare-scritti)<br>[Disattivare un Congegno^G^ :aa:](/azioni/disattivare-un-congegno)<br>[Hackerare^E^](/azioni/hackerare)                                                                                                                                                            |
| Diplomazia    | 199-200 | Carisma          | [Impressionare^E^](/azioni/impressionare)<br>[Raccogliere Informazioni^E^](/azioni/raccogliere-informazioni)<br>[Richiedere :a:](/azioni/richiedere)                                                                                                                                                                                                             |                                                                                                                                                                                                                                                                                                                            |
| Esibizione    | 203-204 | Carisma          | [Esibirsi :a:](/azioni/esibirsi)<br>[Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                  | [Guadagnare^G, P^](/azioni/guadagnare)                                                                                                                                                                                                                                                                                     |
| Furtività     | 206-208 | Destrezza        | [Muoversi Furtivamente :a:](/azioni/muoversi-furtivamente)<br>[Nascondere un Oggetto :a:](/azioni/nascondere-un-oggetto)<br>[Nascondersi :a:](/azioni/nascondersi)                                                                                                                                                                                               |                                                                                                                                                                                                                                                                                                                            |
| Furto         | 209     | Destrezza        | [Nascondere nella Mano :a:](/azioni/nascondere-nella-mano)<br>[Rubare :a:](/azioni/rubare)                                                                                                                                                                                                                                                                       | [Disattivare un Congegno^G^ :aa:](/azioni/disattivare-un-congegno)<br>[Scassinare una Serratura :aa:](/azioni/scassinare-una-serratura)                                                                                                                                                                                    |
| Inganno       | 198-199 | Carisma          | [Creare un Diversivo :a:](/azioni/creare-un-diversivo)<br>[Impersonare^E^](/azioni/impersonare)<br>[Mentire](/azioni/mentire)                                                                                                                                                                                                                                    | [Fintare :a:](/azioni/fintare)                                                                                                                                                                                                                                                                                             |
| Intimidazione | 200     | Carisma          | [Costringere^E^](/azioni/costringere)<br>[Demoralizzare :a:](/azioni/demoralizzare)                                                                                                                                                                                                                                                                              |                                                                                                                                                                                                                                                                                                                            |
| Medicina      | 201-202 | Saggezza         | [Prestare Primo Soccorso :aa:](/azioni/prestare-primo-soccorso)<br>[Ricordare Conoscenze^G^ :a:](/azioni/ricordare-conoscenze)                                                                                                                                                                                                                                   | [Curare Ferite^E^](/azioni/curare-ferite)<br>[Curare Malattia^P^](/azioni/curare-malattia)<br>[Curare Veleno :a:](/azioni/curare-veleno)                                                                                                                                                                                   |
| Natura        | 202     | Saggezza         | [Comandare un Animale :a:](/azioni/comandare-un-animale)<br>[Ricordare Conoscenze^G^ :a:](/azioni/ricordare-conoscenze)                                                                                                                                                                                                                                          | [Identificare Magia^E, G^](/azioni/identificare-magia)<br>[Imparare un Incantesimo^E, G^](/azioni/imparare-un-incantesimo)                                                                                                                                                                                                 |
| Occultismo    | 203     | Intelligenza     | [Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                                                      | [Decifrare Scritti^E, G^](/azioni/decifrare-scritti)<br>[Identificare Magia^E, G^](/azioni/identificare-magia)<br>[Imparare un Incantesimo^E, G^](/azioni/imparare-un-incantesimo)                                                                                                                                         |
| Pilotare      | 204-206 | Destrezza        | [Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                                                      | [Fermarsi :a:](/azioni/fermarsi)<br>[Guidare :a: a :aaa:](/azioni/guidare)<br>[Investire :aaa:](/azioni/investire)<br>[Manovra Azzardata :a:](/azioni/manovra-azzardata)<br>[Navigare^E^](/azioni/navigare)<br>[Prendere il Controllo :a:](/azioni/prendere-il-controllo)<br>[Tracciare Rotta^E^](/azioni/tracciare-rotta) |
| Religione     | 206     | Saggezza         | [Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                                                      | [Decifrare Scritti^E, G^](/azioni/decifrare-scritti)<br>[Identificare Magia^E, G^](/azioni/identificare-magia)<br>[Imparare un Incantesimo^E, G^](/azioni/imparare-un-incantesimo)                                                                                                                                         |
| Sapienza      | 200     | Intelligenza     | [Ricordare Conoscenze^G^ :a:](/azioni/ricordare-conoscenze)                                                                                                                                                                                                                                                                                                      | [Guadagnare^G, P^](/azioni/guadagnare)                                                                                                                                                                                                                                                                                     |
| Società       | 206     | Intelligenza     | [Ricordare Conoscenze^G^ :a:](/azioni/ricordare-conoscenze)<br>[Sopravvivere^G, P^](/azioni/sopravvivere)                                                                                                                                                                                                                                                        | [Decifrare Scritti^E, G^](/azioni/decifrare-scritti)<br>[Falsificare^P^](/azioni/falsificare)                                                                                                                                                                                                                              |
| Sopravvivenza | 208-209 | Saggezza         | [Sopravvivere^G, P^](/azioni/sopravvivere)<br>[Trovare la Direzione^E^](/azioni/trovare-la-direzione)                                                                                                                                                                                                                                                            | [Coprire Tracce^E^](/azioni/coprire-tracce)<br>[Seguire Tracce^E^](/azioni/seguire-tracce)                                                                                                                                                                                                                                 |

E Questa azione dell’abilità viene usata durante l’esplorazione.

G Questa è un’azione generica delle abilità, ed è descritta alla pag. dedicata
anziché sotto la voce della relativa abilità.

P Questa azione dell’abilità viene usata durante la pausa.
