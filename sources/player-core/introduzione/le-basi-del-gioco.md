---
source: Player Core (Eng), pag. 5
original-name: What is a Roleplaying Game?
original-srd: https://2e.aonsrd.com/rules/2-what-is-a-roleplaying-game
navigation-order: 2
---

# Le Basi del Gioco

Prima di creare il tuo primo personaggio o di scrivere la tua prima avventura,
devi conoscere alcuni concetti di base utilizzati nel gioco. I nuovi concerti
sono riportati in grassetto per aiutarti a ritrovarli facilmente, ma questa
sezione rappresenta solo un’introduzione alle basi del gioco. Le regole complete
sono descritte nei collegamenti a fianco. Il Glossario ti aiuterà a trovarle.

## Definire i Personaggi

In Starfinder, i giocatori assumono il ruolo di **personaggi giocanti (PG)**,
mentre il Game Master interpreta i **personaggi non giocanti (PNG)** e i
**mostri**. Entrambe le categorie sono importanti per la storie e svolgono ruoli
differenti all’interno del gioco: i PG sono i protagonisti del gioco e la
narrazione è incentrata su di loro, mentre i PNG e i mostri sono alleati,
contatti, avversari e nemici. Detto ciò, PG, PNG e mostri condividono alcune
caratteristiche.

Il **livello** è una delle statistiche più importanti del gioco e serve a
rappresentare il potere e le capacità di ogni creatura. Il livello dei PG varia
da 1, all’inizio della loro carriera da avventurieri, a 20, quando raggiungono
l’apice del potere. Quando i personaggi superano sfide, sconfiggono nemici e
completano avventure, accumulano **Punti Esperienza (PE)**. Al raggiungimento di
1.000 PE, salgono di livello e acquisiscono nuove capacita che gli permettono di
affrontare sfide sempre più pericolose. Un PG di 1° livello potrebbe scontrarsi
contro una melma assemblatrice o un furfante di luce solida, e un PG di 20°
annientare un esercito con un buco nero supermassiccio o di incrociare i colpi
con una divinità.

Oltre che dal livello, i personaggi sono caratterizzati da **attributi**, che
misurano il loro potenziale grezzo e che sono utilizzati per calcolare la
maggior parte delle altre statistiche. Ci sono sei attributi. La **Forza**
rappresenta la possanza fisica di un personaggio, la **Destrezza** la sua
agilità e abilità nell’evitare i pericoli; la **Costituzione** indica la salute
generale di un personaggio e il suo benessere fisico, mentre l’**Intelligenza**
rappresenta le sue facoltà cognitive e la sua abilità nella risoluzione dei
problemi, la **Saggezza** misura l’intuito del personaggio e la sua abilita nel
valutare una situazione, infine il **Carisma** il suo ascendente personale, la
sua abilita nel persuadere e il vigore della sua personalità. I modificatori di
attributo di un individuo ordinario possono andare da -5 a +5, con +0 a
rappresentare le capacità di un comune essere umano. I personaggi di alto
livello possono avere attributi che superano di gran lunga il +5. Un
modificatore di attributo superiore alla media incrementa le tue probabilità di
successo nel superamento di un compito collegato all'attributo, mentre un
punteggio sotto la media si traduce in una minore possibilità di successo.

Il tuo personaggio è inoltre caratterizzato da alcune scelte importanti che
compi. La prima è la **stirpe**, che rappresenta le sue origini familiari e il
suo retaggio, come barathu, umano o vesk. Poi c’è il **background**, che
descrive il suo passato, da abile contrabbandiere a celebre icona. Infine la più
importante, la **classe**, indica buona parte delle sue capacita e attitudini,
come l'addestramento di un soldato per sostenere l fuoco pesante o l'attitudine
di un stregone del velo a modificare la realtà.

In aggiunta a queste scelte fondamentali, i personaggi hanno un certo numero di
**talenti**, abilità individuali selezionate durante la creazione del
personaggio e durante la progressione nei livelli. Ogni talento ha un tipo che
denota la sezione in cui viene descritto (ad esempio i talenti degli androidi si
trovano nella stirpe degli androidi) e un tema (i talenti mistici, ad esempio,
concedono abilità legate agli incantesimi). Infine i personaggi hanno abilità
che misurano la loro bravura nel curare ferite, usare computer, pilotare veicoli
e così via.

## Creare una Storia

I personaggi e le loro scelte formano la storia di Starfinder, ma la loro
interazione reciproca e con la galassia circostante è governata da regole ben
precise. Potresti decidere che il tuo personaggio abbia rubato un'astronave e
intrapreso un pericoloso viaggio interstellare, ma le sue probabilità di
successo sono determinate dalle sue capacita, dalle scelte che compi e dai tiri
di dado.

Il GM decide la premessa e il contesto delle avventure, ma le storie dei
personaggi e la loro personalità giocano un ruolo importante. All’inizio della
sessione, i giocatori fanno a turni per descrivere le azioni dei loro
personaggi, mentre il GM determina il risultato, con il gruppo che collabora al
raggiungimento di un determinato obiettivo. Il GM descrive l’ambiente
circostante, le azioni degli altri personaggi e gli avvenimenti del gioco. Per
esempio potrebbe dire che il mondo natale dei PG è sotto attacco dello Sciame. I
personaggi potrebbero respingere il primo assalto e poi inseguire gli invasori
fino a un planetoide nell'Immensità, proprio mentre arriva una squadra di
incursori jinsul! I PG hanno la scelta di combattere gli emganat dello Sciame,
respingere gli invasori jinsul, o entrambi. A prescindere da quale sia la loro
decisione, il successo delle loro azioni dipenderà dalle loro scelte e dai loro
tiri di dado.

Una singola narrazione è composta da un’apertura, uno svolgimento e una
conclusione, ed è detta **avventura**. Una serie di avventure crea una storia di
più ampio respiro, detta **campagna**. Un’avventura può essere completata in
alcune sessioni, e una campagna in mesi o persino anni!

> ## Il Mondo Come Partecipante
>
> A prescindere da personaggi e mostri, la galassia di Starfinder può essere in
> sé stessa un elemento determinante al tavolo e nella storia. Talvolta la
> vastità della ambientazione si manifesta come una minaccia evidente, come una
> tempesta di fuoco che infuria una giungla aliena; altre volte, invece, si
> insinua in forme più sottili e impercettibili. In alcune storie, le trappole e
> i tesori sono altrettanto importanti dei mostri. Per facilitarti nella
> comprensione di questi elementi del gioco, molti di essi utilizzano le stesse
> caratteristiche dei mostri e dei personaggi. Ad esempio, la gran parte dei
> pericoli ambientali ha un livello che indica la sua pericolosità e gli oggetti
> magici hanno livelli che esprimono il loro potere e impatto sulla storia.
