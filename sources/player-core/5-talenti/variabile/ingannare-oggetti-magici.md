---
traits: [abilita, generico, maneggiare]
source: Player Core (Eng), pag. 230
original-name: Trick Magic Item
original-srd: https://2e.aonsrd.com/feats/901-trick-magic-item
shortDescription: Attivi un oggetto magico che non saresti in grado di attivare
featPrerequisites: Addestrato in Arcano, Natura, Occultismo o Religione
---

# Ingannare Oggetti Magici :a: - Talento 1

**Prerequisiti** addestrato in Arcano, Natura, Occultismo o Religione

---

Esamini un oggetto magico che non saresti normalmente in grado di usare nel
tentativo di ingannarlo e di attivarlo temporaneamente. Per esempio, un
guerriero potrebbe usare una bacchetta per lanciare un incantesimo, e un mago
potrebbe utilizzare una pergamena per lanciare un incantesimo che non è nella
lista degli incantesimi arcani. Devi sapere cosa succede attivando questi
oggetti, altrimenti non puoi ingannarli.

Effettua una prova dell'abilità corrispondente alla tradizione magica
dell'oggetto, o dell'abilità corrispondente alla tradizione che ha l'incantesimo
nella sua lista, se stai cercando di lanciare un incantesimo utilizzando un
oggetto. Le abilità sono [Arcano](/abilita/arcano) per arcano,
[Natura](/abilita/natura) per primevo, [Occultismo](/abilita/occultismo) per
occulto, [Religione](/abilita/religione) per divino o qualsiasi di queste
abilità se l'oggetto ha il tratto magico ma non un tratto di tradizione. Il GM
determina la CD in base al livello dell'oggetto (a volte modificandola a seconda
dell'oggetto e delle circostanze).

Se attivi un oggetto magico che richiede il tuo tiro per colpire con incantesimo
o che ha una CD di incantesimo, e non hai competenza nella statistica rilevante,
usa il tuo livello come bonus di competenza e il tuo modificatore più alto tra
Intelligenza, Saggezza e Carisma. Se sei maestro nell'abilità associata alla
tradizione dell'oggetto, usa il tuo bonus di competenza addestrato, e se sei
leggendario, usa il tuo bonus di competenza esperto.

**Successo** Per il resto del turno puoi spendere azioni per attivare l'oggetto
come se potessi usarlo normalmente.

**Fallimento** Non puoi usare l'oggetto o tentare nuovamente di ingannarlo in
questo turno, ma puoi ritentare nei prossimi turni.

**Fallimento Critico** Non puoi usare l'oggetto e non puoi tentare di ingannarlo
fino ai tuoi prossimi preparativi giornalieri.
