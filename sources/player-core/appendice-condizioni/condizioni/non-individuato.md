---
source: Player Core (Eng), pag. 441
original-name: Undetected
original-srd: https://2e.aonsrd.com/conditions/41-undetected
---

# Non Individuato

Quando sei non individuato da una creatura, essa non può vederti, non ha idea di
quale quadretto occupi e non può bersagliarti, ma puoi comunque essere
influenzato da capacità con effetti ad area. Fintanto che sei non individuato da
una creatura, essa è [impreparata](/condizioni/impreparato) nei tuoi confronti.

Una creatura da cui sei non individuato può cercare di bersagliarti indovinando
in quale quadretto ti trovi. Deve scegliere un quadretto e tentare un attacco;
ciò funziona come quando si prende di mira una creatura nascosta (cosa che
richiede una prova semplice con CD 11), ma la prova semplice e il tiro per
colpire vengono effettuati in segreto dal GM, che non rivela se l’attacco ha
mancato a causa della scelta del quadretto errato o di un fallimento nella prova
semplice o nel tiro per colpire. Una creatura può usare l’azione
[Individuare](/azioni/individuare) per cercare di trovarti.
