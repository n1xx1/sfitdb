---
source: Player Core (Eng), pag. 440
original-name: Unconscious
original-srd: https://2e.aonsrd.com/conditions/40-unconscious
---

# Privo di Sensi

Stai dormendo o sei stato messo fuori combattimento. Non puoi agire. Subisci
penalità di status -4 a CA, Percezione e TS su Riflessi, e hai le condizioni
[accecato](/condizioni/accecato) e [impreparato](/condizioni/impreparato).
Quando ottieni questa condizione, cadi [prono](/condizioni/prono) e lasci cadere
gli oggetti che impugni o tieni a meno che l’effetto non specifichi altrimenti o
il GM determini che sei in una posizione per cui ciò non accade.

Se sei privo di sensi perché sei [morente](/condizioni/morente), non puoi
svegliarti fintanto che hai 0 Punti Ferita. Se vieni riportato a 1 Punto Ferita
o più tramite la guarigione, perdi le condizioni morente e privo di sensi e puoi
agire normalmente nel tuo prossimo turno.

Se sei privo di sensi e a 0 Punti Ferita, ma non morente, torni naturalmente a 1
Punto Ferita e ti svegli una volta trascorso tempo a sufficienza. Il GM
determina quanto tempo resti privo di sensi, da un minimo di 10 minuti a diverse
ore. Se vieni guarito durante questo periodo, perdi la condizione privo di sensi
e puoi agire normalmente nel tuo prossimo turno.

Se sei privo di sensi e hai più di 1 Punto Ferita (in genere perché sei
addormentato o privo di sensi a causa di un effetto), ti svegli per una delle
cause seguenti.

- Subisci danni, ammesso che questi non ti riducano a 0 Punti Ferita (in tal
  caso, rimani privo di sensi e ottieni la condizione morente come di consueto).
- Vieni guarito in un modo che non sia la guarigione naturale data dal riposo.
- Qualcuno ti sveglia scuotendoti, usando un’azione Interagire.
- Attorno a te si verificano forti rumori che ti svegliano; ciò però non è
  automatico. All’inizio del tuo turno, effettui automaticamente una prova di
  Percezione contro la CD del rumore (o la CD più bassa se c’è più di un
  rumore), e se la superi ti svegli. Se le creature cercano di restare in
  silenzio, questa prova di Percezione usa la loro CD di Furtività. Alcuni
  effetti magici ti fanno dormire così profondamente che non ti consentono di
  effettuare questa prova di Percezione.
- Se sei soltanto addormentato, il GM decide che ti svegli perché hai riposato
  abbastanza o perché qualcosa ti ha disturbato.

{{% if/incl "!" %}}

> {{% include page="/regole/player-core/appendice-condizioni/regole-per-morte-e-morente" %}}

{{% /if/incl %}}
