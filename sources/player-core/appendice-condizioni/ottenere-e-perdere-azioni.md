---
source: Player Core (Eng), pag. 439
original-name: Gaining and Losing Actions
original-srd: https://2e.aonsrd.com/conditions/33-quickened
---

# Ottenere e Perdere Azioni

Le condizioni [accelerato](/condizioni/accelerato),
[rallentato](/condizioni/rallentato) e [stordito](/condizioni/stordito) sono il
mezzo principale per ottenere o perdere azioni in un turno. Le regole complete
sono disponibili
[qua](/regole/player-core/8-giocare/azioni#ottenere-e-perdere-azioni). In breve,
queste condizioni alterano il numero di azioni che recuperi all’inizio del tuo
turno; dunque, se ottieni la condizione nel mezzo del tuo turno, essa non altera
il numero di azioni per quel turno. Se hai condizioni contrastanti che
influenzano il tuo numero di azioni, scegli tu quali azioni perdere. Per
esempio, l’azione ottenuta da velocità ti consente solo di Avanzare o Colpire,
quindi, se devi perdere un’azione perché sei anche rallentato, puoi decidere di
perdere quella conferita da velocità, in modo da tenere quelle che puoi usare in
modo più flessibile.

Alcune condizioni ti impediscono di svolgere un certo tipo di azioni, in genere
le reazioni; altre indicano semplicemente che non puoi agire. Quando non puoi
agire, sei incapace di effettuare azioni. A differenza di rallentato o stordito,
queste condizioni non alterano il numero di azioni che recuperi ma ti
impediscono di usarle. Ciò significa che, se vieni curato dalla paralisi nel tuo
turno, puoi agire immediatamente.
