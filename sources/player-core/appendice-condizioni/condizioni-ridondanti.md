---
source: Player Core (Eng), pag. 441
original-name: Redundant Conditions
original-srd: https://2e.aonsrd.com/rules/504-conditions-appendix
---

# Condizioni Ridondanti

Puoi avere una sola occorrenza di ciascuna condizione alla volta. Se un effetto
ti impone una condizione che hai già, ora hai quella condizione per la più lunga
delle due durate. La condizione con durata inferiore termina a tutti gli
effetti, ma altre condizioni causate dall’effetto che te l’ha imposta potrebbero
proseguire.

Per esempio, diciamo che tu sia stato colpito da un mostro che ti schiaccia il
braccio: la ferita ti rende indebolito 2 e impreparato fino alla fine del turno
successivo del mostro. Prima della fine del prossimo turno di quella creatura,
una trappola ti avvelena, rendendoti indebolito 2 per 1 minuto. In tal caso,
l’indebolito 2 che dura 1 minuto sostituisce l’indebolito 2 derivante dal
mostro, e rimani perciò indebolito 2 per la durata maggiore. Resti anche
impreparato, poiché quella condizione non è stata sostituita, e dura comunque
fino alla fine del prossimo turno del mostro.

Qualsiasi capacità che rimuova una condizione la elimina nella sua interezza, a
prescindere dal valore o da quante volte ne sei stato influenzato. Nell’esempio
di cui sopra, un incantesimo che rimuove la condizione indebolito la elimina del
tutto: non c’è bisogno di lanciarlo due volte.

## Condizioni Ridondanti con Valori

Le condizioni con valori differenti sono considerate diverse a tutti gli
effetti. Se sei influenzato più volte da una condizione con un valore, applica
solo il valore più alto; potresti comunque dover tenere traccia delle varie
durate se una ha valore inferiore ma dura più a lungo. Per esempio, se hai una
condizione rallentato 2 che dura 1 round e una condizione rallentato 1 che dura
6 round, sei rallentato 2 per il primo round e poi diventi rallentato 1 per i
restanti 5 round di durata del secondo effetto. Se qualcosa riduce il valore
della condizione, lo riduce per tutte le condizioni con quel nome che ti
influenzano. Per esempio, nell’esempio sopra, se qualcosa riduce di 1 la
condizione rallentato, ridurrebbe la prima condizione a rallentato 1 e la
seconda a rallentato 0, rimuovendola.
