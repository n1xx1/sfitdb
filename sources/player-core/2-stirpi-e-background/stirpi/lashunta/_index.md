---
source: Player Core (Eng), pag. 58
original-name: Lashunta
original-srd: https://2e.aonsrd.com/ancestries/11-lashunta
traits: [lashunta, umanoide]
featTraits: [lashunta]
shortDescription:
  I lashunta sono telepati affascinanti originari di Castrovel, noti per il loro
  peculiare dimorfismo.
---

# Lashunta

Molto tempo fa, i lashunta svilupparono abilità psichiche e un particolare
dimorfismo che li aiutò a sopravvivere sul loro pianeta natale, Castrovel. Nei
tempi moderni, i lashunta manipolano la propria genetica durante la pubertà,
permettendo a ciascun individuo di svilupparsi come studioso o guerriero
potenziato, anche se non tutti i lashunta seguono queste scelte tradizionali.

---

**Punti Ferita**  
6

**Taglia**  
Media

**Velocità**  
7,5 metri

**Aumenti di Attributo**  
Carisma  
Libero

**Lingue**  
Castroveliano  
Comune  
Lingue aggiuntive pari al tuo modificatore di Intelligenza (se è positivo).
Scegli dalla lista delle lingue comuni e qualsiasi altra lingua a cui hai
accesso (per esempio le lingue prevalenti nel tuo pianeta natale).

**Telepatia Limitata**  
Puoi comunicare mentalmente con creature entro 9 metri. Puoi comunicare solo con
creature che condividono una lingua con te. Questa capacità non ti consente di
accedere ai loro pensieri e trasmette solo le stesse informazioni di un normale
discorso.

---

> ## Potresti...
>
> - Cercare costantemente di migliorarti facendo pratica con le tue abilità e
>   affinamendo i tuoi poteri.
> - Dare priorità all’apprendimento e alla diplomazia se sei un damaya, oppure
>   alla forma fisica e all’abilità tattica se sei un korasha; oppure, se sei un
>   lashunta non vincolato, potresti avere altre priorità.
> - Pretendere da te stesso standard molto più elevati di quelli che applichi
>   agli altri.
>
> ## Probabilmente gli Altri...
>
> - Pensano che tu sia un perfezionista e trovano stancante la tua ricerca del
>   miglioramento personale.
> - Diffidano delle tue capacità psichiche, temendo che tu possa leggere le loro
>   menti.
> - Ti idealizzano o ti etichettano in base alla tua espressione genetica.

I lashunta sono psionici naturali con una genetica adattiva che tradizionalmente
si sviluppa in una delle due lignaggi durante la pubertà: damaya o korasha.
Hanno una solida reputazione di essere carismatici, determinati e riflessivi,
con un costante desiderio di crescita: sia in termini di progresso personale che
di miglioramento di sé. Questa spinta culturale a conoscersi, abbracciare i
propri punti di forza, superare i propri successi passati e puntare a traguardi
sempre più alti porta i lashunta a valorizzare l’educazione, la concentrazione e
l’addestramento, oltre a esplorare nuove scoperte, tecnologie e correnti di
pensiero. Sebbene molti lashunta ricoprano ancora i ruoli tradizionali di
guerriero illuminato o studioso perfetto, il tempo e i mutamenti sociali hanno
dato loro la libertà di intraprendere innumerevoli vie, sviluppando interessi,
passioni ed espressioni genetiche personali, senza tener conto della lignaggio o
dello status sociale.

Se vuoi interpretare un personaggio che aspira al miglioramento di sé e possiede
abilità psichiche innate, dovresti giocare un lashunta.

## Descrizione Fisica

I damaya tendono a essere alti e aggraziati, con lineamenti delicati, e vengono
tradizionalmente indirizzati verso carriere artistiche, intellettuali o
politiche. I korasha sono più bassi, muscolosi e attratti dal servizio militare,
dal lavoro manuale e dai ruoli di comando in guerra. Indipendentemente dalla
lignaggio, tutti i lashunta hanno corte antenne sulla fronte che concentrano la
loro telepatia, con protuberanze e segni facciali colorati unici per ciascun
individuo. I lashunta producono feromoni che trasmettono sottilmente i loro
stati d’animo in modi che altre lignaggi possono trovare affascinanti o
inquietanti.

Durante la pubertà, i lashunta scelgono tradizionalmente se esprimere la
genetica damaya o korasha, una decisione che determina il loro sviluppo fisico e
influenza i potenziali ruoli sociali. I lashunta realizzano questa scelta
attraverso una combinazione di rituali psichici e terapia genetica. Oggi, molti
giovani lashunta hanno scelto di seguire il proprio percorso e di astenersi da
questa scelta, diventando invece “non vincolati”. I lashunta non vincolati
sfidano ruoli e etichette tradizionali e possono mostrare tratti e inclinazioni
comuni a entrambe le lignaggi o a nessuna delle due. Una minoranza crescente di
lashunta spinge inoltre verso un’ulteriore diversificazione genetica, cercando
di esprimere varianti genetiche uniche o da tempo sopite, dando origine a nuove
lignaggi scelte. Resta da vedere se tali sperimentazioni porteranno frutti.

## Società

Da tempi immemorabili, i lashunta abitano vaste e pittoresche città lungo le
coste e nelle giungle di Castrovel, un mondo rigoglioso e selvaggio popolato da
predatori pericolosi e soggetto a condizioni climatiche estreme. Questi
insediamenti indipendenti sono protetti da una potente casta militare di
guerrieri psionici, difese tecnologiche e contromisure magiche. I più iconici
tra questi soldati sono i cavalieri shotalashu, leggeri combattenti che formano
legami telepatici con le loro cavalcature sauriane, dalle quali prendono anche
il nome.

**Esempi di Nomi:** Le convenzioni dei nomi lashunta spesso includono elementi
tonali. Alcuni esempi di nomi lashunta sono Domash, Hesori, Imaaz, Kima, Kopalo,
Maenala, Nomae, Oraeus, Raia, Shess, Soryn, Stretto, Taeon e Varikuara.

## Credenze

Le culture lashunta valorizzano l’educazione, il miglioramento personale e la
difesa della comunità. I lashunta religiosi tendono a identificarsi con fedi che
promuovono equilibrio, conoscenza, pratica meditativa e illuminazione, come
Eloritu, Ibra o Yaraesa. Altri lashunta rifiutano del tutto la religione,
preferendo abbracciare una filosofia come il Ciclo o la Fede Verde, onorare un
leader statale o seguire le tradizioni storiche della propria comunità.

**Editti Popolari** diventa la migliore versione di te stesso, non smettere mai
di imparare, allenare la mente o il corpo ogni giorno

**Anatemi Popolari** trascurare i tuoi obiettivi, crogiolarti nel fallimento
