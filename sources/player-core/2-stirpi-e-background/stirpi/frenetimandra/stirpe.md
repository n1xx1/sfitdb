---
source: Player Core (Eng), pag. 70
original-name: Skittermander
original-srd: https://2e.aonsrd.com/ancestries/14-skittermander
traits: [frenetimandra, umanoide]
featTraits: [frenetimandra]
slug: frenetimandra
heritagesPage: ../lignaggi
featsPage: ../talenti
shortDescription:
  I frenetimandra sono aiutanti impulsivi per natura, desiderosi di affrontare
  tutto ciò che le loro sei braccia possono gestire.
---

# Frenetimandra

Le Frenetimandre sono umanoidi energiche con sei braccia e pelliccia dai colori
vivaci. Le Frenetimandre portano a termine i compiti con entusiasmo caotico e
generalmente amano il lavoro di squadra, opponendosi anche ai loro potenziali
conquistatori attraverso la collaborazione.

---

**Punti Ferita**  
6

**Taglia**  
Piccola

**Velocità**  
7,5 metri

**Aumenti di Attributo**  
Destrezza  
Carisma  
Libero

**Difetti di Attributo**  
Saggezza

**Lingue**  
Comune  
Vesk  
Lingue aggiuntive pari al tuo modificatore di Intelligenza (se è positivo).
Scegli dalla lista delle lingue comuni e qualsiasi altra lingua a cui hai
accesso (per esempio le lingue prevalenti nel tuo pianeta natale).

**Visione Crepuscolare**  
Riesci a vedere in condizioni di luce fioca come se fosse luce intensa, per cui
ignori la condizione [occultato](/condizioni/occultato) dovuta alla luce fioca.

**Sei Braccia**  
Hai sei braccia, il che ti permette di impugnare e tenere fino a sei mani di
armi ed equipaggiamento. In qualsiasi momento, una coppia di mani è designata
come le tue mani attive. Puoi cambiare questa designazione da una coppia di mani
a un’altra eseguendo l’azione [Cambiare Mani](/azioni/cambiare-mani), che
richiede un’azione singola. Puoi impugnare oggetti solo con le tue mani attive.

---

> ## Potresti...
>
> - Amare aiutare gli altri, magari anche anteponendo i loro bisogni ai tuoi o
>   provando ansia quando non puoi offrire assistenza.
> - Divertirti a esplorare nuovi luoghi e incontrare nuovi amici.
> - Tenere sempre il cuore in tuttesei le tue mani.

> ## Probabilmente gli Altri...
>
> - Restano stupiti dalla tua energia inesauribile, entusiasmo e positività (o
>   da un’altra emozione che esprimi più spesso).
> - Si aspettano che tu voglia aiutarli e si sorprendono se non lo fai.
> - Suppongono che tu sia incostante o inaffidabile e che non ti prenda troppo
>   sul serio.

Le frenetimandre sono le abitanti originarie di Oeddertchonk, un pianeta invaso
dal Veskarium molto prima dell'Intervallo e oggi più comunemente conosciuto come
Vesk-3. Colorate sia nell’aspetto sia nella personalità, le frenetimandre sono
generalmente energiche e altruiste.

La maggior parte delle frenetimandre stringe rapidamente nuove amicizie, ama
tenersi occupata e cerca la collaborazione. Tradizionalmente, le frenetimandre
vengono cresciute per offrire sempre "tuttesei" le mani per aiutare un amico o
uno sconosciuto. A causa di questi valori, hanno una reputazione in tutta la
galassia per la loro compassione e altruismo, anche se non tutte riescono a
esserne all’altezza. Anche le frenetimandre più altruiste possono essere curiose
e impiccione, o intromettersi negli affari e nei problemi altrui come se ne
facessero parte. Se vuoi interpretare un personaggio amichevole, emotivo e che
ama aiutare gli altri, dovresti giocare una Frenetimandra.

## Descrizione Fisica

Le frenetimandre sono basse e tozze, con grandi occhi e ampie bocche piene di
denti affilati. Hanno sei braccia, da cui deriva il termine gergale "tuttesei"
per indicare l’impegno massimo. Il corpo di una Frenetimandra è ricoperto da una
pelliccia colorata, solitamente in tonalità vivaci di blu, verde, viola o rosso.
Le frenetimandre sono mammiferi che iniziano la vita in una fase larvale non
sapiente chiamata cucciolanda. I freneticuccioli sembrano piccole frenetimandre,
ma si muovono su otto arti, hanno orecchie più grandi e una seconda bocca
tubolare che spunta dall’addome. I freneticuccioli fanno poco più che mangiare
dopo la nascita, divorando frutta, semi, foglie, carne cruda e qualsiasi altra
fonte di nutrienti, idealmente sotto la guida dei genitori. La bocca addominale
può attaccarsi a prede grandi e secerne saliva anestetizzante, permettendo loro
di aggrapparsi e nutrirsi nel tempo come una sanguisuga pelosa. I
freneticuccioli maturano in frenetimandre intorno ai sei anni, quando la bocca
addominale si stacca. La maggior parte mantiene per tutta la vita un appetito
grande e indiscriminato.

## Società

Le società delle frenetimandre non creano governi, leggi o regole, ma i loro
membri si aiutano naturalmente a vicenda, formando comunità indipendenti e
spontanee o unendosi a società vicine. Le comunità sono unite e accoglienti, e
gli individui tendono a essere amichevoli, socievoli e coinvolti. Le
frenetimandre parlano spesso molto e si astengono da conversazioni costanti solo
quando si concentrano su un compito particolarmente difficile o mentre dormono.
Quando incontrano una Frenetimandra concentrata e silenziosa, le altre spesso
tacciono a loro volta per aiutarla a concentrarsi, rispettando il silenzio che
l’ha avvolta.

Si dice che il Veskarium abbia conquistato senza sforzo il mondo natale delle
frenetimandre, Oeddertchonk. Quando gli abitanti si resero conto che i Vesk
volevano occupare il loro pianeta, “aiutarono” semplicemente andandosene
altrove. Oeddertchonk è al tempo stesso un avamposto occupato del Veskarium e
una raccolta di comunità completamente indipendenti e sovrane. Le frenetimandre
aiutano il Veskarium quando ne hanno voglia, ma non riconoscono alcuna autorità
o governo vesk. Poiché le frenetimandre non praticano la resistenza militare, il
Veskarium tollera volentieri questa situazione.

**Esempi di Nomi:** Ayoka, Baazo, Bixby, Dakoyo, Fipzul, Gazigaz, Jomp, Kayoko,
Kimikim, Mimzy, Nako, Prismacora, Quonx, Rudfuz, Sprax, Timinim, Tipps, Tonkona,
Viverivim

## Credenze

Le frenetimandre si interessano poco alle religioni organizzate, preferendo
tramandare le proprie credenze e valori attraverso storie, canzoni e arte. Molte
si considerano atee.

**Editti Popolari** essere gentili, aiutare gli altri, rispettare e proteggere
gli esseri viventi

**Anatemi Popolari** causare danni intenzionali senza motivo, inquinare
l’ambiente, rifiutarsi di aiutare chi è in grave difficoltà
