---
source: Player Core (Eng), pag. 78
original-name: Ysoki
original-srd: https://2e.aonsrd.com/ancestries/16-ysoki
traits: [umanoide, ysoki]
featTraits: [ysoki]
slug: ysoki
heritagesPage: ../lignaggi
featsPage: ../talenti
shortDescription:
  Gli ysoki sono agili tanto nel corpo quanto nella mente, e mettono le proprie
  abilità al servizio della comunità e della famiglia.
---

# Ysoki

Un tempo conosciuti come rattoidi, gli ysoki sono ingegnosi e adattabili. Con
radici su innumerevoli mondi, gli ysoki collaborano con specie più grandi,
aiutando a fondare comunità e portare a termine compiti difficili. Dalle folle
più numerose ai tunnel più stretti, uno ysoki sa sempre come trovare la propria
strada.

---

**Punti Ferita**  
6

**Taglia**  
Piccola

**Velocità**  
7,5 metri

**Aumenti di Attributo**  
Destrezza  
Intelligenza  
Libero

**Difetti di Attributo**  
Forza

**Lingue**  
Akitoniano  
Comune  
Ysoki  
Lingue aggiuntive pari al tuo modificatore di Intelligenza (se è positivo).
Scegli dalla lista delle lingue comuni e qualsiasi altra lingua a cui hai
accesso (per esempio le lingue prevalenti nel tuo pianeta natale).

[**Visione Crepuscolare**](/regole/player-core/8-giocare/percezione-e-individuazione#visione-crepuscolare)  
Riesci
a vedere in condizioni di luce fioca come se fosse luce intensa, per cui ignori
la condizione [occultato](/condizioni/occultato) dovuta alla luce fioca.

**Denti Affilati**  
I tuoi incisivi prominenti offrono un’alternativa ai pugni che altri umanoidi
portano in combattimento. Possiedi un attacco senz’armi con le fauci che
infligge 1d4 danni perforanti, appartiene al gruppo rissa e ha i tratti
[agile](/tratti/agile) e [accurato](/tratti/accurato).

---

> ## Potresti...
>
> - Mantenere i contatti con una grande famiglia allargata sparsa tra le stelle,
>   con un cugino da visitare in ogni porto.
> - Collezionare e modificare congegni incontrati nei tuoi viaggi, inclusi i
>   tuoi stessi impianti cibernetici.
> - Adottare colleghi e amici come membri della tua famiglia.
>
> ## Probabilmente gli Altri...
>
> - Presumono che tu sia disordinato e caotico finché non capiranno le tue
>   abitudini.
> - Apprezzano le tue capacità tecnologiche ma desiderano che tu rimonta gli
>   oggetti con la stessa frequenza con cui li smonti.
> - Contano su di te per difendere gli altri e portare sempre a termine il
>   lavoro.

Le popolazioni ysoki prosperarono su Akiton, sulla perduta Golarion e su diversi
altri mondi per millenni prima che il volo spaziale accelerasse lo scambio
culturale nel Sistema del Patto. La questione se queste etnie condividano
antenati comuni o rappresentino esempi di evoluzione convergente non interessa
alla maggior parte degli ysoki. Spesso socievoli, gli ysoki accolgono i loro
“cugini” lontani, indipendentemente dalle differenze di aspetto o di eredità
genetica.

La maggior parte degli ysoki ama la tecnologia e i viaggi, tendendo anche verso
professioni che altri trovano sgradevoli. Gli ysoki spesso lavorano come
raccoglitori di rottami, membri di equipaggi di astronavi a lungo raggio o
meccanici che si infilano in corridoi angusti delle stazioni, così sicuri del
proprio valore che vivere e lavorare in condizioni modeste è spesso motivo
d’orgoglio piuttosto che di vergogna.

Se vuoi un personaggio avventuroso, sicuro di sé e curioso, dovresti giocare un
ysoki.

## Descrizione Fisica

Gli ysoki hanno musi con baffi, grandi orecchie e code glabre, con occhi rossi o
neri e pelliccia in tonalità di nero, marrone, grigio e bianco. L’aspetto degli
ysoki varia notevolmente, anche all’interno della stessa famiglia. Molti ysoki
hanno code prensili che li aiutano a mantenere l’equilibrio e a muoversi in
assenza di gravità, nonché nasi sensibili in grado di identificare complesse
sostanze chimiche attraverso l’olfatto.

Gli ysoki mantengono istintivamente la pulizia attraverso la cura personale e
rafforzano queste abitudini all’interno delle loro strutture sociali coese.
Molti ysoki usano cosmetici per vivacizzare il proprio aspetto e prediligono
innesti cibernetici, spesso installati nella clinica affollata di un cugino. Gli
ysoki amano esprimere la propria personalità attraverso la moda, combinando capi
e accessori in una fusione disordinata. Indipendentemente dall’abbigliamento o
dalla professione, gli ysoki valorizzano la preparazione e l’ingegno, e
raramente lasciano la casa senza alcuni strumenti utili e provviste infilate in
uno zaino, una borsa, una cintura porta-attrezzi o nelle sacche guanciali.

## Società

La cultura ysoki dà valore alla vita più che ai crediti, considerando il lavoro
come un’altra attività comunitaria da condividere. Le comunità ysoki sono unite
e accoglienti, sempre pronte a condividere un pasto o scambiare pezzi di
ricambio con estranei che non li disprezzano. Molti adulti ysoki mantengono
corrispondenze a distanza con decine di amici e parenti, riunendosi per
festeggiamenti chiassosi ogni volta che le circostanze li riportano insieme.
Altri non lasciano mai la propria casa, diventando pilastri della comunità e
curando collezioni di rottami e storie per generazioni di nipoti.

**Esempi di Nomi:** Bena, Coponisa, Cors, Datch, Fitch, Goba, Kib, Lolo, Niknak,
Quig, Resk, Sim, Twik

## Credenze

Gli ysoki si preoccupano più della famiglia che di concetti morali astratti, e
la maggior parte segue i rigidi codici sociali della propria comunità anche se
questo significa infrangere le leggi civili. La comunità è importante per tutti
gli ysoki, e tendono a rispettare le aspettative sociali di altre culture anche
quando non le condividono.

**Editti Popolari** mantenere una buona igiene personale, anteporre i bisogni
della comunità ai propri, restare in contatto con gli amici, prendersi cura
della famiglia

**Anatemi Popolari** gettare via qualcosa che potrebbe tornare utile in futuro
