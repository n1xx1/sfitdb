---
source: Player Core (Eng), pag. 126
original-name: Operative
original-srd: https://2e.aonsrd.com/classes/3-operative
shortDescription:
  L’operativo porta precisione e addestramento tattico in ogni situazione. In
  battaglia, usa l’azione Mirare per ridurre la copertura dei nemici e
  infliggere danni di precisione aggiuntivi. Alcuni operativi sono cecchini che
  sparano con fucili di grosso calibro, altri sono schermagliatori che
  combattono con pistole o armi leggere da mischia, e altri ancora sono abili
  infiltratori o spie astute che estraggono l’arma solo quando sono alle
  strette. Gioca un operativo se ti piacciono le armi da fuoco e vuoi infliggere
  ingenti danni ai bersagli designati.
---

# Operativo

Sei un professionista concentrato e acuto, che prospera nei combattimenti ad
alta tensione. La tua mira letale e l’addestramento tattico ti danno un
vantaggio sulla concorrenza: per te, anche il nemico più potente è solo un altro
bersaglio da eliminare. Possiedi una notevole abilità nel tuo campo di
specializzazione.

**ATTRIBUTO CHIAVE: DESTREZZA**

Al 1° livello, la tua classe ti conferisce un aumento di attributo alla
Destrezza.

**PUNTI FERITA: 8 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare l'Operativo

### Durante gli Incontri di Combattimento...

Attacchi e ti muovi con precisione tattica, che tu stia allineando il colpo alla
testa perfetto da lunga distanza, duellando corpo a corpo o scambiando colpi a
distanza ravvicinata. Ai livelli più alti, domini le tue armi preferite e
scateni distruzione calcolata sui nemici.

### Durante gli Incontri Sociali...

Puoi fare affidamento sul tuo addestramento, intervenendo per dare consigli
strategici ai tuoi alleati mentre resti vigile riguardo alle intenzioni nascoste
degli estranei, oppure prendere l’iniziativa su un argomento che conosci bene.

### Durante l'Esplorazione...

Assumi una posizione tattica, come capofila o retroguardia, e scruti l’ambiente
circostante, mantenendo l’arma pronta all’azione.

### Nelle Pause...

Ti alleni con le tue armi, acquisisci e migliori equipaggiamenti e pratichi
esercitazioni tattiche per gli scontri futuri.

### Probabilmente...

- Ti sei addestrato con un’organizzazione militare o un gruppo di mercenari a
  cui sei ancora alleato o da cui sei disertato.
- Lavori come mercenario al soldo del miglior offerente, accettando qualsiasi
  incarico per il giusto compenso.

### Probabilmente gli Altri...

- Fanno affidamento su di te per consigli strategici e potenza di fuoco in
  combattimento, ma si sentono a disagio per la tua inclinazione verso la
  violenza metodica.
- Vogliono assumerti come guardia del corpo o mercenario.

> ### Termini Chiave
>
> Troverai i seguenti termini chiave in molti privilegi di classe
> dell’operativo.
>
> **[Mirare](/azioni/mirare):** Un’azione usata per concentrarsi su un bersaglio
> e infliggere danni di precisione aggiuntivi.
>
> **Dispendio:** Il numero di cariche o munizioni che un’arma a distanza
> utilizza ogni volta che viene sparata.
>
> **[Ostentazione](/tratti/ostentazione):** Le azioni con questo tratto sono
> azioni che richiedono uno sforzo eccessivo per eseguirne un numero elevato di
> seguito. Puoi usare solo 1 azione con il tratto ostentazione per turno.
>
> **Arma Balistica:** Qualsiasi arma a distanza con il tratto analogico o
> tecnologico.
>
> **Vittima:** Il bersaglio della tua azione Mirare.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Addestrato in Tempra  
Esperto in Riflessi  
Esperto in Volontà

### Abilità

Addestrato in una abilità in base alla tua specializzazione  
Addestrato in un numero di abilità aggiuntive pari a 3 più il tuo modificatore
di Intelligenza

### Attacchi

Esperto con le armi balistiche semplici  
Esperto con le armi balistiche da guerra  
Addestrato con le armi balistiche avanzate  
Addestrato con le armi semplici  
Addestrato con le armi da guerra  
Addestrato con gli attacchi senz'armi

### Difese

Addestrato con le armature leggere  
Addestrato nella difesa senz'armatura

### CD di Classe

Addestrato nella CD di classe dell'operativo

## Privilegi di Classe

In quanto operativo, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

### Avanzamento dell'Operativo

| Il tuo Livello | Privilegi di Classe                                                                                                                                                           |
| :------------: | ----------------------------------------------------------------------------------------------------------------------------------------------------------------------------- |
|       1        | aumenti di attributo, competenze iniziali, Mirare 1d4, specializzazione dell'operativo, stirpe e background, tiratore scelto, talento da operativo                            |
|       2        | talento da operativo, talento di abilità                                                                                                                                      |
|       3        | concentrato, incremento di abilità, insieme di abilità specializzate, talento generico                                                                                        |
|       4        | talento da operativo, talento di abilità                                                                                                                                      |
|       5        | aumenti di attributo, incremento di abilità, mastro artigliere, Mirare 2d4, operatore urbano, talento di stirpe                                                               |
|       6        | talento da operativo, talento di abilità                                                                                                                                      |
|       7        | incremento di abilità, insieme di abilità specializzate, reflex mastery, specializzazione con le armi, talento generico, vantaggio dell'operativo                             |
|       8        | talento da operativo, talento di abilità                                                                                                                                      |
|       9        | incremento di abilità, resilienza dell’operativo, talento di stirpe                                                                                                           |
|       10       | aumenti di attributo, talento da operativo, talento di abilità                                                                                                                |
|       11       | in movimento, incremento di abilità, Mirare 3d4, talento generico                                                                                                             |
|       12       | talento da operativo, talento di abilità                                                                                                                                      |
|       13       | incremento di abilità, esperienza con le armature leggere, esperienza dell'operativo, talento di stirpe                                                                       |
|       14       | talento da operativo, talento di abilità                                                                                                                                      |
|       15       | artigliere leggendario, aumenti di attributo, insieme di abilità specializzate, incremento di abilità, mira critica, specializzazione con le armi superiore, talento generico |
|       16       | talento da operativo, talento di abilità                                                                                                                                      |
|       17       | incremento di abilità, Mirare 4d4, raffica tattica, risolutezza, talento di stirpe                                                                                            |
|       18       | talento da operativo, talento di abilità                                                                                                                                      |
|       19       | fama galattica, incremento di abilità, meastria con le armature leggere, sensi incredibili, talento generico                                                                  |
|       20       | aumenti di attributo, talento da operativo, talento di abilità                                                                                                                |

### Aumenti di Attributo

In aggiunta a quello che ottiene dalla tua classe al 1° livello, hai quattro
aumenti liberi a modificatori di attributo diversi.

Al 5° livello, e successivamente ogni 5 livelli, hai quattro aumenti liberi a
modificatori di attributo diversi. Se un modificatore di attributo è già +4 o
superiore, necessita di due aumenti per incrementarlo; ottieni un incremento
parziale e devi aumentare quell'attributo nuovamente a un livello successivo per
incrementarlo di 1.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Specializzazione dell'Operativo

Come operativo, possiedi un insieme particolare di abilità basate sul tuo stile
tattico. Queste diverse specializzazioni aiutano a definire il tuo personaggio e
l’approccio che adotti nella maggior parte delle situazioni. Scegli una
[specializzazione dell'operativo](/classi/operativo/specializzazioni). Questa
specializzazione ti concede addestramento in un’abilità, un talento per quella
abilità e un exploit. Al 9° livello, ottieni l’exploit potenziato concesso dalla
tua specializzazione. Le specializzazioni presentate in questo manuale sono le
seguenti.

### Stirpe e Background

Oltre alle capacità conferite dalla tua classe al 1° livello, ottieni i benefici
della Stirpe e del Background che hai scelto.

### Tiratore Scelto

Puoi individuare i punti deboli di un bersaglio, permettendoti di infliggere
danni di precisione aggiuntivi con la maggior parte delle armi a distanza.
Ottieni l’azione [Mirare](/azioni/mirare).

{{% include page="/azioni/mirare" level=4 %}}

### Talenti da Operativo

Al 1° livello, e successivamente ad ogni livello pari, ottieni un talento da
operativo.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Concentrato - 3°

Sei estremamente concentrato sul tuo bersaglio e capace di prevederne le mosse.
Quando ottieni un successo in un tiro salvezza su Riflessi contro la tua
vittima, lo consideri come un successo critico.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Insieme di Abilità Specializzate - 3°

Al 3°, 7° e 15° livello, ottieni un talento di abilità. Questo talento deve
essere per un'abilità addestrata dal tua specializzazione dell'operativo.

### Maestro Artigliere - 5°

Sei un tiratore scelto altamente qualificato e non vai mai da nessuna parte
senza la tua arma. Il tuo grado di competenza con le armi balistiche semplici e
da guerra aumenta a maestro, e il tuo grado di competenza con le armi balistiche
avanzate aumenta a esperto. Hai accesso agli effetti di specializzazione del
critico di tutte le armi con cui hai competenza esperto.

### Operatore Urbano - 5°

Sei abituato agli ambienti urbani e ti muovi rapidamente tra la folla cittadina.
Ignori il terreno difficile negli ambienti urbani e per te il terreno difficile
superiore dovuto ad ambienti urbani conta come terreno difficile.

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Vantaggio dell’Operativo - 7°

Hai sviluppato una percezione acuta e attenzione ai dettagli. Il tuo grado di
competenza in Percezione aumenta a maestro. Inoltre, ottieni un bonus di
circostanza +2 ai tiri di iniziativa, che ti rende più rapido a reagire in
combattimento. Se possiedi il talento
[Iniziativa Incredibile](/talenti/iniziativa-incredibile), il tuo bonus di
circostanza ai tiri di iniziativa diventa +3.

### Reflex Mastery - 7°

Hai imparato a muoverti velocemente per evitare esplosioni, torrette e non solo.
Aumenti a maestro il tuo grado di competenza nei tiri salvezza su Riflessi.
Quando ottieni un successo in un tiro salvezza su Riflessi, consideri il
risultato un successo critico.

### Specializzazione con le Armi - 7°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con armi e attacchi senz'armi in cui sei esperto.
Questi danni aumentano a 3 se sei maestro e a 4 se sei leggendario.

### Resilienza dell’Operativo - 9°

Il tuo fisico è straordinariamente robusto. Il tuo grado di competenza nei Tiri
Salvezza su Tempra aumenta a Esperto.

### In Movimento - 11°

Ottieni un bonus di status +1,5 metri alla tua Velocità. Questo bonus aumenta a
+3 metri al 16° livello.

### Esperienza dell'Operativo - 11°

Le tue tecniche diventano più difficili da contrastare. Il tuo grado di
competenza nella CD di classe dell'operativo aumenta a esperto.

### Esperienza con le Armature Leggere - 13°

Hai imparato a schivare mentre indossi un'armatura leggera o sei privo
d'armatura. Il tuo grado di competenza con le armature leggere e nella difesa
senz'armatura aumenta a esperto.

### Artigliere Leggendario - 15°

Sei una leggenda locale, conosciuto per la tua abilità con le armi. Il tuo grado
di competenza con le armi balistiche semplici e da guerra aumenta a leggendario,
e il tuo grado di competenza con le armi balistiche avanzate aumenta a maestro.
Il tuo grado di competenza con le armi semplici, da guerra e con gli attacchi
senz’armi aumenta a esperto.

### Mira Critica - 15°

La prima volta in ogni round in cui [Miri](/azioni/mirare) e hai successo un
Colpo a distanza contro la tua vittima, aggiungi l’effetto di specializzazione
del critico della tua arma all’attacco, anche se non hai ottenuto un colpo
critico.

### Specializzazione con le Armi Superiore - 15°

I danni derivanti da specializzazione con le armi aumentano a 4 se utilizzi armi
o attacchi senz'armi in cui sei esperto, a 6 se sei maestro e a 8 se sei
leggendario.

### Raffica Tattica - 17°

Scateni una devastante raffica di attacchi contro la tua vittima. La tua
penalità da attacchi multipli contro la tua vittima è –3 (–2 con un’arma agile)
per il secondo attacco del turno invece di –5, e –6 (–4 con un’arma agile) per
il terzo o successivi attacchi del turno, invece di –10.

### Risolutezza - 17°

Hai rafforzato la mente con una riserva interiore di determinazione. Il tuo
grado di competenza nei tiri salvezza di Volontà aumenta a maestro. Quando
ottieni un successo in un tiri salvezza su Volontà, lo consideri un successo
critico.

### Fama Galattica - 19°

La tua reputazione di tiratore ti precede ovunque nella galassia. Il tuo grado
di competenza aumenta a leggendario con le armi da fuoco avanzate. Il tuo grado
di competenza nella CD di classe dell'operativo aumenta a maestro.

### Maestria con le Armature Leggere - 19°

Una maggiore abilità nell'usare l'armatura ti permette di evitare più colpi. Il
tuo grado di competenza con le armature leggere e nella difesa senz'armatura
aumenta a maestro.

### Sensi Incredibili - 19°

I tuoi occhi sono incredibilmente acuti, anche senza mirino. Il tuo grado di
competenza in Percezione aumenta a leggendario.
