---
traits: [manifestazione, solarian]
source: Player Core (Eng), pag. 143
original-name: Solar Shield
original-srd: https://2e.aonsrd.com/feats/579-solar-shield
---

# Scudo Solare - Talento 1

Hai sviluppato una nuova manifestazione solare: un piccolo scudo di energia
stellare che orbita intorno a te. Questo scudo energetico possiede i tratti
armonizzato e solarian e non richiede una mano per essere usato. Puoi
[Alzare lo Scudo](/azioni/alzare-lo-scudo), ottenendo un bonus di circostanza di
+1 alla CA fino all’inizio del tuo prossimo turno. Ottieni inoltre il talento
generico [Parare con lo Scudo](/talenti/parare-con-lo-scudo).

Quando lo scudo è alzato, puoi usare la reazione Parare con lo Scudo con esso.
Lo scudo possiede un numero di Punti Ferita pari a 5 più il doppio del tuo
livello e una Durezza pari alla metà del tuo livello, arrotondata per eccesso.
Il tuo scudo non può essere rotto, ma se viene distrutto, non puoi manifestarne
uno nuovo per 10 minuti. Se lo scudo svanisce perché perdi l'armonizzazione,
quando ti [Armonizzi](/azioni/armonizzarsi) per riformarlo, lo scudo ritorna con
il numero di Punti Ferita che aveva in precedenza. Lo scudo recupera tutti i
Punti Ferita persi durante le tue preparazioni giornaliere e ogni volta che
riposi per almeno 10 minuti, anche se era stato distrutto.

**Armonizzato al Gravitone** se il tuo scudo viene distrutto, rilascia un’onda
d’urto. I nemici adiacenti devono superare un tiro salvezza su Tempra contro la
tua CD di classe o essere [soppressi](/condizioni/soppresso) per 1 round (2
round in caso di fallimento critico).

**Armonizzato al Fotone** se il tuo scudo viene distrutto, rilascia un lampo di
luce. I nemici adiacenti devono superare un tiro salvezza su Tempra contro la
tua CD della di classe o essere [abbagliati](/condizioni/abbagliati) per 1 round
([accecati](/condizioni/accecati) per 1 round in caso di fallimento critico).
