---
source: Player Core (Eng), pag. 138
original-name: Solarian
original-srd: https://2e.aonsrd.com/classes/4-solarian
shortDescription:
  Il solarian è un guerriero che incanala la ciclicità cosmica. Ogni solarian
  crea armi di pura energia stellare che può manifestare a volontà. Oscillando
  tra l'armonizzazione con i gravitoni e con i fotoni, le abilità di un solarian
  assumono effetti diversi in base al suo stato attuale, permettendogli di
  eseguire combinazioni d’attacco straordinarie. Gioca un solarian se vuoi
  lanciarti nel combattimento ravvicinato oscillando i tuoi attacchi tra potenti
  abilità di controllo e di danno.
---

# Solarian

Sei un condotto per le forze stellari del cosmo: un cavaliere solare. I poteri
della gravità e della luce rappresentano gli estremi di tali forze, e puoi
armonizzarti ad essi. In quanto agente di questo ciclo, manifesti una serie di
equipaggiamenti solari e usi la tua connessione alle forze stellari per
potenziarli. Indipendentemente da quale estremo dello spettro stellare
preferisci, puoi cambiare la tua armonizzazione per sfruttare i poteri solari
ottenuti attraverso meditazione e pratica.

**ATTRIBUTO CHIAVE: FORZA**

Al 1° livello, la tua classe ti conferisce un aumento di attributo alla Forza.

**PUNTI FERITA: 10 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Solarian

### Durante gli Incontri di Combattimento...

Ti getti nel vivo della battaglia, combattendo con le tue manifestazioni solari.
Alterni controllo del campo di battaglia e potenti attacchi in base alla tua
armonizzazione.

### Durante gli Incontri Sociali...

Il tuo comportamento sociale può essere influenzato dall'aspetto solare che
preferisci. Potresti essere loquace e amichevole, oppure un manipolatore calmo
che piega gli altri alla propria volontà.

### Durante l'Esplorazione...

Tendi a restare in testa al gruppo per affrontare subito i pericoli. Usi i tuoi
poteri per superare ostacoli come macerie o terreni difficili.

### Nelle Pause...

Bilanci la tua pausa tra meditazione e altre attività. Potresti fondare una
scuola per addestrare nuovi solarian o usare i tuoi poteri spettacolari per
guadagnare crediti come lavoratore o intrattenitore.

### Probabilmente...

- Affronti i problemi con cautela o con impeto, a seconda dell'armonizzazione.
- Sorprendi gli altri con usi ingegnosi delle tue capacità stellari.
- Mediti o ti eserciti costantemente per perfezionarti.

### Probabilmente gli Altri...

- Si aspettano che tu parli spesso di stelle e fenomeni cosmici.
- Amano vederti combattere o mostrare i tuoi poteri.
- Ti considerano la voce della ragione del gruppo.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Addestrato in Tempra  
Esperto in Riflessi  
Esperto in Volontà

### Abilità

Addestrato in Atletica  
Addestrato in un numero di abilità aggiuntive pari a 4 più il tuo modificatore
di Intelligenza

### Attacchi

Addestrato con le armi semplici  
Addestrato con le armi da guerra  
Addestrato con gli attacchi senz'armi

### Difese

Addestrato con le armature leggere  
Addestrato con le armature medie  
Addestrato nella difesa senz'armatura

### CD di Classe

Addestrato nella CD di classe del solarian

> ## Abilità Scalabili
>
> Come gli incantesimi, alcune abilità del solarian diventano più potenti con
> l’aumentare del livello. Queste capacità terminano con una o più voci
> “Livello”. Ciò indica i livelli in cui la capacità migliora oppure un’entrata
> con un “+” che descrive un beneficio che cresce regolarmente. Per esempio, il
> talento [Buco Nero](/talenti/buco-nero) di 4° livello presenta “Livello (+2)”
> e migliora ai livelli 6, 8, 10, 12, 14, 16, 18 e 20.

> ## Cristalli Solarian
>
> Oltre agli effetti della tua armonizzazione, il tuo Brillamento Solare e la
> tua Arma Solare beneficiano anche di cristalli solarian specializzati. Questi
> oggetti aumentano l’efficacia del brillamento e dell’arma man mano che vai
> avanti con le campagne.

> ## Termini Chiave
>
> Troverai i seguenti termini chiave in molti privilegi di classe del solarian.
>
> [**Armonizzato**](/tratti/armonizzato)**:** Non puoi usare abilità con questo
> tratto se non sei armonizzato. Molte richiedono di essere specificamente
> armonizzato al gravitone o armonizzato al fotone, mentre altre forniscono
> benefici aggiuntivi in base alla tua attuale armonizzazione stellare.
>
> [**Ciclo**](/tratti/ciclo)**:** Le azioni con questo tratto cambiano la tua
> armonizzazione attuale nel suo opposto. Quando esegui un’azione con questo
> tratto, benefici dell’effetto aggiuntivo della tua attuale armonizzazione (se
> l’azione aveva anche il tratto armonizzato), ma al termine dell’azione la tua
> armonizzazione passa al suo opposto.
>
> [**Disarmonia**](/tratti/disarmonia)**:** Le azioni con questo tratto ti
> rendono non armonizzato. Ottieni gli effetti della tua armonizzazione attuale
> se applicabile, ma alla fine dell’azione diventi non armonizzato.
>
> [**Ostentazione**](/tratti/ostentazione)**:** Le azioni con questo tratto sono
> azioni che richiedono uno sforzo eccessivo per eseguirne un numero elevato di
> seguito. Puoi usare solo 1 azione con il tratto ostentazione per turno.
>
> [**Manifestazione**](/tratti/manifestazione)**:** I talenti con questo tratto
> migliorano o modificano le tue manifestazioni solari (brillamento, nembo, e
> arma) o ti permettono di crearne di nuove.

## Privilegi di Classe

In quanto solarian, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

### Avanzamento del Solarian

| Il tuo Livello | Privilegi di Classe                                                                                                                 |
| :------------: | ----------------------------------------------------------------------------------------------------------------------------------- |
|       1        | Armonizzazione stellare, aumenti di attributo, competenze iniziali, manifestazioni solari, stirpe e background, talento da solarian |
|       2        | Talento da solarian, talento di abilità                                                                                             |
|       3        | Incremento di abilità, resilienza stellare, talento generico                                                                        |
|       4        | Talento da solarian, talento di abilità                                                                                             |
|       5        | Aumenti di attributo, esperienza con le armi solari, incremento di abilità, talento di stirpe                                       |
|       6        | Talento da solarian, talento di abilità                                                                                             |
|       7        | Incremento di abilità, sensi stellari, specializzazione con le armi, talento generico                                               |
|       8        | Talento da solarian, talento di abilità                                                                                             |
|       9        | Divisione stellare, esperienza del solarian, incremento di abilità, talento di stirpe                                               |
|       10       | Aumenti di attributo, talento da solarian, talento di abilità                                                                       |
|       11       | Esperienza con le armature, incremento di abilità, talento generico                                                                 |
|       12       | Talento da solarian, talento di abilità                                                                                             |
|       13       | Incremento di abilità, maestria con le armi da solarian, talento di stirpe                                                          |
|       14       | Talento da solarian, talento di abilità                                                                                             |
|       15       | Aumenti di attributo, gravitas, incremento di abilità, specializzazione con le armi superiore, talento generico                     |
|       16       | Talento da solarian, talento di abilità                                                                                             |
|       17       | Incremento di abilità, maestria con le armature, maestria del solarian, talento di stirpe                                           |
|       18       | Talento da solarian, talento di abilità                                                                                             |
|       19       | Incremento di abilità, talento generico                                                                                             |
|       20       | Aumenti di attributo, modello stellare, talento da solarian, talento di abilità                                                     |

### Armonizzazione Stellare

Come solarian, la tua esistenza oscilla tra gli aspetti delle stelle. Inizi con
due aspetti: il fotone (che rappresenta il potere delle stelle di emettere
calore, luce e plasma) e il gravitone (che rappresenta il potere delle stelle di
attrarre e imprigionare oggetti per mezzo della gravità). In ogni momento, sei
considerato armonizzato al gravitone, armonizzato al fotone o non armonizzato.
Molte delle tue capacità hanno effetti aggiuntivi basati sulla tua attuale
armonizzazione, e alcune capacità possono cambiare il tuo stato di
armonizzazione.

Ottieni l’azione [Armonizzarsi](/azioni/armonizzarsi).

{{% include page="/azioni/armonizzarsi" level=4 %}}

### Aumenti di Attributo

In aggiunta a quello che ottiene dalla tua classe al 1° livello, hai quattro
aumenti liberi a modificatori di attributo diversi.

Al 5° livello, e successivamente ogni 5 livelli, hai quattro aumenti liberi a
modificatori di attributo diversi. Se un modificatore di attributo è già +4 o
superiore, necessita di due aumenti per incrementarlo; ottieni un incremento
parziale e devi aumentare quell'attributo nuovamente a un livello successivo per
incrementarlo di 1.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Manifestazioni Solari

La tua profonda comprensione delle forze stellari dell’universo si manifesta in
diversi modi tangibili. Puoi creare e mantenere tre differenti manifestazioni:
brillamento solare, nembo solare e arma solare. Le tue manifestazioni svaniscono
temporaneamente se diventi non armonizzato.

#### Brillamento Solare

Un corpuscolo di potere solare fluttua vicino a te o appare incastonato in una
parte del tuo corpo, come il palmo della mano o il volto. Questo corpuscolo può
scatenare un getto diretto di energia a corto raggio. Il tuo brillamento solare
è un’arma a distanza da guerra appartenente al gruppo delle armi da rissa, con i
tratti armonizzato e solarian. Non occupa una mano e non deve essere impugnata
per essere utilizzata. Non può essere bersagliata da altre creature né rimossa
da te, tranne quando diventi non armonizzato. La tua armonizzazione determina il
tipo di danno e l’incremento di gittata del brillamento solare. Aggiungi il tuo
modificatore di Forza ai tiri di danno con il brillamento solare. Puoi
migliorare i danni del brillamento solare con i cristalli solarian.

**Armonizzato al Gravitone** 1d8 danni contundenti, incremento di gittata 4,5
metri. In caso di successo critico, puoi tentare di
[Sbilanciare](/azioni/sbilanciare) il bersaglio come azione gratuita, anche
senza mano libera o senza essere adiacente al bersaglio.

**Armonizzato al Fotone** 1d6 danni da fuoco, incremento di gittata 9 metri. In
caso di successo critico, il bersaglio subisce anche 1d6 danni da fuoco
persistenti.

#### Nembo Solare

Uno strato di energia stellare ti circonda, avvolgendo il tuo corpo o la tua
armatura. Appare come una luce splendente o un’oscurità densa, a seconda della
tua attuale armonizzazione. L’aspetto e la forma del nembo sono a tua scelta e
possono manifestarsi come una rete di energia o un’armatura energetica irta di
punte sopra il tuo equipaggiamento. Questa estetica non influisce sul
funzionamento e non fornisce bonus aggiuntivi.

Ottieni la reazione [Impulso del Nembo](/azioni/impulso-del-nembo).

{{% include page="/azioni/impulso-del-nembo" level=5 %}}

#### Arma Solare

Con la sola forza di volontà evochi un’arma tangibile forgiata dall’essenza
delle stelle. Quest’arma è un’estensione di te stesso, e puoi mutarne la forma
tramite la meditazione. Quando la manifesti, appare in una mano libera a tua
scelta. Se l'arma possiede il tratto [mano libera](/tratti/mano-libera), può
manifestarsi in qualsiasi mano. La tua arma solare è un’arma da guerra da
mischia. Infligge 1d8 danni a tua scelta tra contundenti, perforanti o
taglienti, con i tratti armonizzato e solarian.

Al 1° livello, scegli fino a due dei seguenti tratti per la tua arma. In
alternativa, puoi selezionare il tratto [portata](/tratti/portata) o
[a due mani 1d10](/tratti/a-due-mani) invece di due tratti dall’elenco seguente.

- [Disarmare](/tratti/disarmare)
- [Lotta](/tratti/lotta)
- [Mano Libera](/tratti/mano-libera)
- [Non Letale](/tratti/non-letale)
- [Parata](/tratti/parata)
- [Spingere](/tratti/spingere)
- [Spazzare](/tratti/spazzare)
- [Sbilanciare](/tratti/sbilanciare)
- [Versatile](/tratti/versatile) (solo C/P/T)
- [A Due Mani 1d10](/tratti/a-due-mani) (conta come due tratti)
- [Portata](/tratti/portata) (conta come due tratti)

Puoi scegliere uno dei seguenti gruppi di armi a cui la tua arma appartiene:

- Arma Inastata
- Ascia
- Coltello
- Lancia
- Martello
- Mazzafrusto
- Piccone
- Randello
- Rissa
- Spada

La tua arma solare ottiene benefici aggiuntivi in base alla tua attuale
armonizzazione.

**Armonizzato al Gravitone** quando colpisci con successo una creatura usando la
tua arma solare, lo spazio di quella creatura e tutte le caselle adiacenti
diventano terreno difficile per essa fino alla fine del suo turno successivo.

**Armonizzato al Fotone** quando colpisci con successo una creatura con la tua
arma solare, infliggi danni da fuoco aggiuntivi pari a metà del tuo livello
(arrotondati per eccesso). La tua arma solare emette luce intensa in un raggio
di 1,5 metri (e luce fioca per i successivi 1,5 metri).

{{% include page="/azioni/riforgiare-arma-solare" level=5 %}}

### Stirpe e Background

Oltre alle capacità conferite dalla tua classe al 1° livello, ottieni i benefici
della Stirpe e del Background che hai scelto.

### Talenti da Solarian

Al 1° livello, e successivamente ad ogni livello pari, ottieni un talento da
solarian.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a leggendario il tuo grado di competenza
in un'abilità in cui sei già maestro.

### Resilienza Stellare - 3°

L’energia stellare fluisce in tutto il tuo essere come un’ondata inarrestabile,
rafforzando corpo e mente. Il tuo grado di competenza nei tiri salvezza su
Tempra aumenta a esperto. Quando ottieni un successo a un tiro salvezza su
Tempra o Volontà contro un effetto [mentale](/tratti/mentale) o
[incapacitazione](/tratti/incapacitazione), puoi
[Armonizzarti](/azioni/armonizzarsi) come azione gratuita.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Esperienza con le Armi Solari - 5°

La tua connessione con le forze stellari rende le tue armi letali. Il tuo grado
di competenza per armi semplici, armi da guerra e attacchi senz'armi aumenta a
esperto. Ogni volta che ottieni un colpo critico con il tuo brillamento solare o
con la tua arma solare, applichi il suo effetto di specializzazione del critico.

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Sensi Stellari - 7°

Il tuo addestramento e i tuoi sensi affinati ti conferiscono maggiore
consapevolezza dell’ambiente circostante. Il tuo grado di competenza in
Percezione aumenta a maestro. Inoltre, ottieni un bonus di circostanza +2 ai
tiri di iniziativa, che ti rende più rapido a reagire in combattimento. Se
possiedi il talento [Iniziativa Incredibile](/talenti/iniziativa-incredibile),
il tuo bonus di circostanza ai tiri di iniziativa diventa +3.

### Specializzazione con le Armi - 7°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con armi e attacchi senz'armi in cui sei esperto.
Questi danni aumentano a 3 se sei maestro e a 4 se sei leggendario.

### Divisione Stellare - 9°

Il tuo nembo solare ti protegge dalle intrusioni mentali. Il tuo grado di
competenza nei tiri salvezza su Volontà aumenta a maestro. Quando ottieni un
successo a un tiro salvezza su Volontà contro un effetto effetto
[mentale](/tratti/mentale) o [incapacitazione](/tratti/incapacitazione), lo
tratti come un successo critico.

### Esperienza del Solarian - 9°

Le tue tecniche diventano più difficili da contrastare. Il tuo grado di
competenza nella CD di classe del solarian aumenta a esperto.

### Esperienza con le Armature - 11°

Hai trascorso così tanto tempo con l'armatura addosso che sai come sfruttare al
meglio la tua protezione. Il tuo grado di competenza con armature leggere e
medie e nella difesa senz'armatura aumenta a esperto.

### Maestria con le Armi da Solarian - 13°

La tua arma diventa un’estensione del tuo corpo. Il tuo grado di competenza con
le armi semplici, le armi da guerra e gli attacchi senz'armi aumenta a maestro.

### Gravitas - 15°

Eviti i danni manipolando le forze gravitazionali per proteggere il tuo corpo.
Il tuo grado di competenza nei tiri salvezza su Riflessi aumenta a maestro.
Quando ottieni un successo in un tiro salvezza su Riflessi, consideri il
risultato un successo critico.

### Specializzazione con le Armi Superiore - 15°

I danni derivanti da specializzazione con le armi aumentano a 4 se utilizzi armi
o attacchi senz'armi in cui sei esperto, a 6 se sei maestro e a 8 se sei
leggendario.

### Maestria con le Armature - 17°

Ti proteggi agilmente in quasi ogni situazione. Il tuo grado di competenza con
armature leggere e medie e nella difesa senz’armatura aumenta a maestro.

### Maestria del Solarian - 17°

La tua capacità di manipolare le forze stellari è senza eguali. Il tuo grado di
competenza nella CD di classe del solarian aumenta a meastro.

### Modello Stellare - 19°

Sei un esempio perfetto tra i solarniani, capace di plasmare le forze stellari
in armi potenti che si piegano alla tua volontà. I tuo gradi di competenza con
il brillamento solare e con l'arma solare aumentano a leggendario.
