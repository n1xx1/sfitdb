---
source: Player Core (Eng), pag. 99
original-name: "Chapter 3: Classes"
original-srd: https://2e.aonsrd.com/rules/138-chapter-3-classes
navigation-order: 3
navigation-disable: true
navigation-sub-hide: true
---

# Capitolo 3: Classi

Come la stirpe del tuo personaggio gioca un ruolo chiave nell’esprimere la sua
identità e visione del mondo, la classe identifica l’addestramento svolto e il
percorso che svilupperà come avventuriero. Scegliere una classe per il tuo
personaggio è forse la decisione più importante da prendere che lo riguarda. I
giocatori spesso creano personaggi con abilità e capacità complementari a
livello di meccaniche, per esempio assicurandosi che il gruppo comprenda un
guaritore, un bravo combattente, un personaggio furtivo e qualcuno abile con la
magia, perciò è una buona idea consultarsi con gli altri prima di decidere.

---

Le regole presentate nelle descrizioni delle varie classi permettono di dar vita
a innumerevoli tipi di personaggi. Potresti creare un mistico perspicace ma
impulsivo, capace di vedere il dolore negli occhi di qualcuno ma incapace di
seguire le istruzioni per preparargli una torta. Oppure potresti voler
interpretare una veterana che spara raffiche di proiettili e si scrolla di dosso
i colpi attivando il proprio campo di forza. Magari preferisci uno stregone del
velo impassibile, il cui sguardo lontano sembra oltrepassare la nostra realtà
per scrutare linee temporali ormai perdute. Le scelte che fai per il tuo
personaggio all’interno della sua classe, come la connessione di un mistico, lo
stile di combattimento di un soldato o l’ancora di uno stregone del velo, danno
vita alle tue idee entro la cornice delle regole e del mondo.

Nelle prossime pagine troverai le descrizioni delle sei classi base di
Starfinder e tutte le informazioni di cui hai bisogno per giocare un personaggio
della classe che sceglierai, dalle sue umili origini al 1° livello alle
vertiginose vette di potere che toccherà al 20°. Oltre alle descrizioni delle
classi, potresti dover consultare le seguenti sezioni, che contengono opzioni
aggiuntive per i personaggi e spiegano come avanzare di livello.

**Avanzare di Livello** illustra come rendere più forte il tuo personaggio una
volta acquisiti abbastanza Punti Esperienza da raggiungere un nuovo livello.

**Archetipi** fornisce opzioni a tema con cui personalizzare ulteriormente le
capacità del personaggio. Sebbene queste regole non siano adatte ai
principianti, gli archetipi presentati in questo manuale ti permetteranno di
acquisire capacità di altre classi a partire dal 2° livello.

{{% includeAll sort="[navigation, name]" %}}
