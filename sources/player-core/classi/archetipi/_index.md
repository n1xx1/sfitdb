---
source: Player Core (Eng), pag. 174
original-name: Archetypes
original-srd: https://2e.aonsrd.com/rules/152-archetypes
navigation-order: 10
---

# Archetipi

Gli archetipi ti permettono di ampliare le potenzialità della tua classe,
offrendo nuove opzioni di personalizzazione.

Per ottenere un archetipo, scegli il relativo talento di dedizione al posto di
un talento di classe. Dopo di questo, puoi selezionare altri talenti
dell’archetipo, se ne soddisfi i requisiti, sempre in sostituzione ai talenti di
classe. Per questo si chiamano talenti di classe dell’archetipo.

Ogni talento di archetipo segue le stesse restrizioni del talento che va a
sostituire. Ad esempio, se ottieni un talento di classe limitato al 4° livello o
inferiore e con il tratto nano, anche il talento di archetipo scelto deve
rispettare quei requisiti.

## Dettagli sulla Dedizione

Ogni talento di dedizione rappresenta l’impegno richiesto per apprendere nuove
capacità. Finché non completi quella dedizione scegliendo almeno altri due
talenti dallo stesso archetipo, non puoi accedere a dedizioni diverse. Non puoi
neppure riaddestrare un talento di dedizione se possiedi ancora altri talenti da
quell’archetipo.

### Dedizione Multiclasse

Gli archetipi di questo manuale sono tutti multiclasse e ti consentono di
attingere ad abilità tipiche di un’altra classe. Tuttavia, non puoi scegliere
l’archetipo multiclasse di una classe a cui già appartieni.

## Talenti Aggiuntivi

Alcuni talenti includono una lista di “Talenti Aggiuntivi” che compaiono in
altre fonti. La lista include il livello di ogni talento, che potrebbe essere
diverso dal normale quando ottenuto dall’archetipo. Puoi scegliere quel talento
come talento di archetipo di quel livello ed esso conta ai fini del numero di
talenti richiesti dal talento di dedizione dell’archetipo. Quando selezionato in
questo modo, un talento che normalmente ha il tratto di una classe perde quel
tratto della classe.

## Talenti che Concedono Altri Talenti

A volte un talento di archetipo ti consente di ottenere un altro talento, ad
esempio un talento di classe di livello inferiore. Devi sempre soddisfare
qualsiasi requisito del talento ottenuto in questo modo. Questi contano sempre
come un solo talento ai fini della tua dedizione.

## Archetipi da Incantatore

Alcuni archetipi ti forniscono una notevole capacità di lanciare incantesimi,
anche se in ritardo rispetto a un PG proveniente da una classe che lancia
incantesimi. La capacità lanciare incantesimi ottenuta grazie a un archetipo da
incantatore ti permette di usare le attivazioni Lanciare un Incantesimo degli
oggetti (come bacchette, bastoni e pergamene).

Gli archetipi da incantatore forniscono sempre la capacità di lanciare
trucchetti grazie al loro talento di dedizione e comprendono un talento da
incantatore novizio, uno da incantatore esperto e uno da incantatore maestro.
Questi talenti hanno lo stesso nome dell’archetipo: ad esempio, il talento da
maestro del stregone del velo si chiama Maestro di Incantesimi da Stregone del
Velo. Tutti gli slot incantesimo ottenuti dagli archetipi da incantatore hanno
restrizioni dipendenti dall’archetipo; ad esempio, l’archetipo da mistico ti
permette di scegliere una connessione quando ne ottieni il talento di dedizione.
Se scegli una connessione che fornisce incantesimi divini, l’archetipo poi ti
concede slot incantesimo che puoi usare solo per lanciare incantesimi divini che
prepari come mistico, anche se sei uno stregone del velo con incantesimi occulti
nel repertorio.

**Talento da Incantatore Novizio:** Questi talenti, solitamente disponibili al
4° livello, forniscono uno slot incantesimo di 1° grado. Al 6° livello,
forniscono uno slot incantesimo di 2° grado e, se hai un repertorio degli
incantesimi, puoi scegliere un incantesimo del tuo repertorio come incantesimo
distintivo. All’8° livello, forniscono uno slot incantesimo di 3° grado. Gli
archetipi si riferiscono a questi benefici chiamandoli “benefici da incantatore
novizio”.

**Talento da Incantatore Esperto:** Questi talenti, presi al 12° livello, ti
fanno diventare esperto nei modificatori di tiro per colpire con incantesimo e
nelle CD della tradizione magica appropriata e ti forniscono uno slot
incantesimo di 4° grado e un secondo incantesimo distintivo se hai un repertorio
degli incantesimi. Al 14° livello, ti forniscono uno slot incantesimo di 5°
grado, e al 16° livello uno di 6° grado. Gli archetipi si riferiscono a questi
benefici chiamandoli “benefici da incantatore esperto”.

**Talento da Incantatore Maestro:** Questi talenti, una volta raggiunto il 18°
livello, ti fanno diventare maestro nel modificatore di tiro per colpire con
incantesimo e nelle CD della tradizione magica appropriata e ti forniscono uno
slot incantesimo di 7° grado e un terzo incantesimo distintivo se hai un
repertorio degli incantesimi. Al 20° livello, ti forniscono uno slot incantesimo
di 8° grado. Gli archetipi si riferiscono a questi benefici chiamandoli
“benefici da incantatore maestro”. Archetipi Speciali Alcuni talenti di
archetipo in altri manuali hanno il tratto abilità: puoi selezionarli al posto
di un talento di abilità anziché di un talento di classe e contano comunque ai
fini di soddisfare i requisiti della tua dedizione. Ci sono anche archetipi di
classe che possono modificare i tuoi privilegi di classe già al 1° livello. Non
puoi mai avere più di un archetipo di classe.

## Archetipi Speciali

Alcuni talenti di archetipo in altri manuali hanno il tratto abilità: puoi
selezionarli al posto di un talento di abilità anziché di un talento di classe e
contano comunque ai fini di soddisfare i requisiti della tua dedizione. Ci sono
anche archetipi di classe che possono modificare i tuoi privilegi di classe già
al 1° livello. Non puoi mai avere più di un archetipo di classe.

{{% includeAllCards cols=1 filter=`{type: archetype}` %}}
