---
source: Player Core (Eng), pag. 150
original-name: Soldier
original-srd: https://2e.aonsrd.com/classes/5-soldier
shortDescription:
  Il soldato è un esperto con le armi con una montagna di Punti Ferita, che non
  ha paura di frapporsi tra i propri alleati e il pericolo. Scatena attacchi di
  soppressione con armi ad area che bloccano i nemici. Designa un bersaglio
  primario all’interno dei suoi attacchi ad area, ottenendo colpi aggiuntivi
  quando spara con le armi pesanti. Gioca un soldato se vuoi controllare il
  campo di battaglia con attacchi ad area mentre assorbi gli attacchi nemici.
---

# Soldato

Sei un maestro nelle armi ad area, nelle armature pesanti e nel resistere ai
danni. Combatti nel cuore della battaglia e scateni raffiche devastanti contro i
tuoi nemici mentre resisti al fuoco nemico incessante. Fornendo una copertura di
fuoco di soppressione con armi potenti, permetti ai tuoi alleati di svolgere al
meglio i loro ruoli, incoraggiando al contempo i nemici a concentrarsi su di te.

**ATTRIBUTO CHIAVE: COSTITUZIONE**

Al 1° livello, la tua classe ti conferisce un aumento di attributo alla
Costituzione.

**PUNTI FERITA: 10 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Soldato

### Durante gli Incontri di Combattimento...

Ti posizioni sul campo di battaglia per scatenare una pioggia di fuoco con armi
pesanti. Incassi i colpi e proteggi i tuoi compagni attirando su di te gli
attacchi dei nemici.

### Durante gli Incontri Sociali...

Potresti restare in disparte e lasciare che siano gli altri a parlare, usando la
tua presenza minacciosa per ricordare agli avversari di non immischiarsi con i
tuoi alleati. A volte potresti sorprendere tutti con un commento acuto e
inaspettato.

### Durante l'Esplorazione...

Ti muovi in testa al gruppo. Ti posizioni in modo da poter svuotare un
caricatore contro qualsiasi imboscata che possa comparire, mentre fai da scudo
ai tuoi compagni.

### Nelle Pause...

Potresti arruolarti in un esercito, svolgere lavori fisici o accettare incarichi
da mercenario quando hai bisogno di crediti. Probabilmente trascorri il tempo
allenandoti in palestra o trafficando con le tue armi, cercando nuove munizioni
e potenziamenti.

### Probabilmente...

- Usi le tue armi pesanti per attirare l’attenzione dei nemici in combattimento,
  godendoti la sfida della battaglia mentre assorbi gli attacchi al posto dei
  tuoi alleati.
- Ti lanci all’attacco, consapevole che la tua mole e resistenza ti porteranno
  alla vittori.

### Probabilmente gli Altri...

- Fanno affidamento su di te per guidare l’assalto e assorbire il fuoco nemico.
- Pensano che sotto tutta quell’armatura non ci sia molta personalità o
  intelletto.
- Apprezzano la tua presenza intimidatoria al tavolo delle trattative.

> ## Termini Chiave
>
> [**Fuoco ad Area**](/azioni/fuoco-ad-area)**:** Questa è un’azione speciale
> solitamente eseguita con armi che possiedono il tratto [area](/tratti/area).
> Questo tipo di azione serve per utilizzare armi che colpiscono una zona
> estesa, come un’esplosione, un cono o una linea.
>
> [**Fuoco Automatico**](/azioni/fuoco-automatico)**:** Questa è un’azione
> speciale solitamente eseguita con armi che possiedono il tratto
> [automatico](/tratti/automatico). Questo tipo di azione serve per sparare in
> rapida successione, colpendo tutti i nemici in un ampio cono.
>
> [**Soppresso**](/tratti/soppresso)**:** Soppresso è una condizione spesso
> applicata dal soldato quando utilizza armi ad area o automatiche contro i
> bersagli. Le creature soppresse da un soldato possono subire condizioni
> aggiuntive e altri effetti negativi tramite talenti con il tratto soppresso;
> un soldato può applicare un solo talento di questo tipo ogni volta che
> utilizza un’azione che conferisce il tratto soppresso.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Esperto in Tempra  
Addestrato in Riflessi  
Esperto in Volontà

### Abilità

Addestrato in Intimidazione  
Addestrato in un numero di abilità aggiuntive pari a 3 più il tuo modificatore
di Intelligenza

### Attacchi

Addestrato con le armi semplici  
Addestrato con le armi da guerra  
Addestrato con gli attacchi senz'armi

### Difese

Addestrato con tutte le armature  
Addestrato nella difesa senz'armatura

### CD di Classe

Addestrato nella CD di classe del soldato

## Privilegi di Classe

In quanto soldato, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

### Avanzamento dell'Soldato

| Il tuo Livello | Privilegi di Classe                                                                                                                                                                   |
| :------------: | ------------------------------------------------------------------------------------------------------------------------------------------------------------------------------------- |
|       1        | Arsenale ambulante, aumenti di attributo, bersaglio primario, competenze iniziali, fuoco di soppressione, stile di combattimento del soldato, stirpe e background, talento da soldato |
|       2        | Talento da soldato, talento di abilità                                                                                                                                                |
|       3        | Baluardo temibile, incremento di abilità, riflessi esperti, talento generico                                                                                                          |
|       4        | Talento da soldato, talento di abilità                                                                                                                                                |
|       5        | Aumenti di attributo, esperienza con le armi del soldato, incremento di abilità, percezione esperta, talento di stirpe                                                                |
|       6        | Talento da soldato, talento di abilità                                                                                                                                                |
|       7        | Duro come la roccia, esperienza del soldato, esperienza con le armature, incremento di abilità, specializzazione con le armi, talento generico                                        |
|       8        | Talento da soldato, talento di abilità                                                                                                                                                |
|       9        | Incremento di abilità, talento di stirpe                                                                                                                                              |
|       10       | Aumenti di attributo, talento da soldato, talento di abilità                                                                                                                          |
|       11       | Incremento di abilità, risolutezza del soldato, talento generico                                                                                                                      |
|       12       | Talento da soldato, talento di abilità                                                                                                                                                |
|       13       | Incremento di abilità, maestria con le armature, talento di stirpe                                                                                                                    |
|       14       | Talento da soldato, talento di abilità                                                                                                                                                |
|       15       | Aumenti di attributo, colosso infrangibile, incremento di abilità, maestria con le armi del soldato, talento generico                                                                 |
|       16       | Talento da soldato, talento di abilità                                                                                                                                                |
|       17       | Armatura leggendaria, incremento di abilità, talento di stirpe                                                                                                                        |
|       18       | Talento da soldato, talento di abilità                                                                                                                                                |
|       19       | Incremento di abilità, soldato leggendario, talento generico                                                                                                                          |
|       20       | Aumenti di attributo, talento da soldato, talento di abilità                                                                                                                          |

### Arsenale Ambulante

Il tuo addestramento alla resistenza ti consente di trasportare un carico di
equipaggiamento pesante. Quando determini la tua Forza ai fini dell’uso
dell’armatura, puoi invece scegliere di utilizzare il tuo modificatore di
Costituzione. Se soddisfi già il requisito di Forza per l’armatura che indossi,
riduci il Volume di quell’armatura di 1 (fino a un minimo di 1).

Inoltre, aumenta la quantità di Volume che puoi trasportare prima di diventare
ingombrato della metà del tuo modificatore di Costituzione, arrotondato per
eccesso. Aumenta il tuo Volume massimo trasportabile del tuo modificatore di
Costituzione.

### Aumenti di Attributo

In aggiunta a quello che ottiene dalla tua classe al 1° livello, hai quattro
aumenti liberi a modificatori di attributo diversi.

Al 5° livello, e successivamente ogni 5 livelli, hai quattro aumenti liberi a
modificatori di attributo diversi. Se un modificatore di attributo è già +4 o
superiore, necessita di due aumenti per incrementarlo; ottieni un incremento
parziale e devi aumentare quell'attributo nuovamente a un livello successivo per
incrementarlo di 1.

### Bersaglio Primario

Puoi concentrare il fuoco su un singolo nemico mentre scateni la piena
devastazione delle tue armi ad area. Prima di effettuare un attacco ad area con
un’arma (come nelle azioni [Fuoco ad Area](/azioni/fuoco-ad-area) o
[Fuoco Automatico](/azioni/fuoco-automatico)), puoi effettuare un
[Colpo](/azioni/colpire) a distanza come azione gratuita con la stessa arma
contro una singola creatura nell’area, scelta come tuo bersaglio primario. Se il
tuo attacco è un’esplosione, devi selezionare la creatura più vicina al centro
dell’attacco. Se è un cono o una linea, devi selezionare la creatura più vicina
a te. Se due o più creature sono equidistanti, puoi scegliere quale sarà il tuo
bersaglio primario. Se colpisci, se il tuo bersaglio primario ottiene un
successo contro la tua azione di Fuoco ad Area o Fuoco Automatico, quel successo
viene invece considerato come un fallimento. Questo Colpo non conta ai fini
della penalità da attacchi multipli.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Fuoco di Soppressione

Hai una capacità naturale nell’usare armi potenti per tormentare i tuoi nemici e
limitarne i movimenti, impedendo loro di combattere al massimo delle capacità.
Quando effettui un attacco con un’arma che possiede il tratto
[area](/tratti/area) (come nelle azioni [Fuoco ad Area](/azioni/fuoco-ad-area) o
[Fuoco Automatico](/azioni/fuoco-automatico)), la utilizzi in modo da sopprimere
i bersagli. I nemici nell’area d’effetto che falliscono il tiro salvezza contro
il tuo attacco diventano [soppressi](/tratti/soppresso) fino all’inizio del tuo
prossimo turno. Un bersaglio soppresso subisce una penalità di circostanza –1 ai
tiri per colpire e una penalità di stato di –3 metri alla sua velocità. Alcune
capacità e talenti di classe del soldato interagiscono ulteriormente con la
condizione soppresso.

### Stile di Combattimento del Soldato

Come soldato, ti alleni seguendo uno stile di combattimento specifico. Il tuo
stile determina il tuo approccio alla battaglia e spesso influenza il modo in
cui sfrutti la tua capacità di sopprimere i bersagli. Scegli uno
[stile di combattimento del soldato](/classi/soldato/stili-di-combattimento).

### Stirpe e Background

Oltre alle capacità conferite dalla tua classe al 1° livello, ottieni i benefici
della Stirpe e del Background che hai scelto.

### Talenti da Soldato

Al 1° livello, e successivamente ad ogni livello pari, ottieni un talento da
soldato.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Baluardo Temibile - 3°

La tua semplice mole terrorizza i nemici, aprendo un varco sul campo di
battaglia. Puoi usare il tuo modificatore di Costituzione al posto di quello di
Carisma per i tiri di [Intimidazione](/abilita/intimidazione) per
[Costringere](/azioni/costringere) o [Demoralizzare](/azioni/demoralizzare) e al
posto del modificatore di Forza nei tiri di [Atletica](/abilita/atletica) per
[Riposizionare](/azioni/riposizionare) o [Spingere](/azioni/spingere).

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a leggendario il tuo grado di competenza
in un'abilità in cui sei già maestro.

### Riflessi Esperti - 3°

Hai sviluppato un talento per schivare i pericoli. Il tuo grado di competenza
nei tiri salvezza su Riflessi aumenta a esperto.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Percezione Esperta - 5°

Rimani vigile rispetto alle minacce intorno a te. Il tuo grado di competenza in
Percezione aumenta a esperto.

### Esperienza con le Armi del Soldato - 5°

Grazie all’esperienza pratica, hai imparato a usare le tue armi in modo da
polverizzare i nemici e sfruttare al meglio gli attacchi ad area. Il tuo grado
di competenza con le armi semplici e da guerra e con gli attacchi senz’armi
aumenta a esperto. Hai accesso agli effetti di specializzazione del critico
delle armi con il tratto [area](/tratti/area) o
[automatico](/tratti/automatico).

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Esperienza del Soldato - 7°

La tua capacità di scatenare attacchi ad area e usare l’equipaggiamento
migliora. Il tuo grado di competenza nella CD di classe del soldato aumenta a
esperto.

### Esperienza con le Armature - 7°

Hai trascorso così tanto tempo con l'armatura addosso che sai come sfruttare al
meglio la tua protezione. Il tuo grado di competenza con armature leggere,
medie, pesanti e nella difesa senz'armatura aumenta a esperto. Ottieni gli
effetti della specializzazione con armature medie e pesanti

### Duro come la Roccia - 7°

Il tuo grado di competenza per i tiri salvezza su Tempra aumenta a maestro.
Quando tiri un successo in un tiro salvezza su Tempra, lo consideri un successo
critico.

### Specializzazione con le Armi - 7°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con armi e attacchi senz'armi in cui sei esperto.
Questi danni aumentano a 3 se sei maestro e a 4 se sei leggendario.

### Risolutezza del Soldato - 11°

Il tuo grado di competenza per i tiri salvezza su Volontà aumenta a maestro.
Quando ottieni un successo in un tiro salvezza Volontà, lo consideri un successo
critico.

### Maestria con le Armature - 13°

La tua abilità con le armature migliora ulteriormente. Il tuo grado di
competenza con armature leggere, medie, pesanti e nella difesa senz'armatura
aumenta a maestro.

### Maestria con le Armi del Soldato - 15°

Grazie all’abilità e alla dedizione, hai perfezionato le armi devastanti. Il tuo
grado di competenza nella CD di classe del soldato aumenta a maestro. Il tuo
grado di competenza con le armi semplici e da guerra e con gli attacchi
senz’armi aumenta a maestro.

### Colosso Infrangibile - 15°

Il tuo grado di competenza per i tiri salvezza su Tempra aumenta a leggendario.
Quando ottieni un fallimento critico su un tiro salvezza Tempra, lo consideri un
semplice fallimento. Quando ottieni un fallimento in un tiro salvezza su Tempra
contro un effetto che infligge danni, subisci danni dimezzati.

### Armatura Leggendaria - 17°

La tua abilità con le armature è senza pari. Il tuo grado di competenza con le
armature leggere, medie e pesanti e nella difesa senz'armatura, aumenta a
leggendario.

### Soldato Leggendario - 19°

Sei un eroe (o un fuorilegge) leggendario della galassia, noto per la pioggia di
distruzione che scateni sul campo di battaglia. Il tuo grado di competenza nella
CD di classe del soldato aumenta a leggendario.
