---
source: Player Core (Eng), pag. 162
original-name: Witchwarper
original-srd: https://2e.aonsrd.com/classes/6-witchwarper
shortDescription:
  Lo stregone del velo altera la realtà attingendo alle infinite possibilità di
  altri universi e linee temporali. Ogni stregone del velo è influenzato da un
  evento e può incanalare poteri paradossali per creare magie potenti. Lancia
  incantesimi e mantiene un campo di distorsione capace di alterare la realtà
  per ostacolare i nemici. Gioca uno stregone del velo se vuoi piegare la realtà
  alla tua volontà.
---

# Stregone del Velo

Un evento paradossale e inspiegabile ha alterato per sempre la tua esistenza, e
ora puoi manipolare la realtà. Esplori le infinite possibilità del multiverso,
magari visualizzando linee temporali alternative o mondi paralleli. Crei campi
che sovvertono spazio e tempo, permettendoti di lanciare magie potenti. Hai
imparato a concentrarti su un ricordo, concetto o oggetto ancorante per aiutarti
a identificare la realtà.

**ATTRIBUTO CHIAVE: CARISMA O INTELLIGENZA**

Al 1° livello, la tua classe ti conferisce un aumento di attributo a tua scelta
tra Carisma o Intelligenza.

**PUNTI FERITA: 8 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare lo Stregone del Velo

### Durante gli Incontri di Combattimento...

Rimodelli il terreno e manipoli gli eventi per farli corrispondere ad altre
realtà. Lanci incantesimi potenti e ti ricentri sul tuo ancoraggio quando sei
spinto al limite.

### Durante gli Incontri Sociali...

Potresti risolvere problemi tramite ragionamento deduttivo o determinando
probabilità matematiche, attingendo alla tua profonda conoscenza del multiverso.

### Durante l'Esplorazione...

Cerchi aure magiche e offri guida riguardo ai fenomeni soprannaturali che
incontri mentre analizzi l’ambiente circostante. Potresti usare gemme
dell'incantesimo per superare ostacoli e proteggerti da ambienti pericolosi.

### Nelle Pause...

Crei oggetti magici per il tuo gruppo. Potresti viaggiare verso altre dimensioni
o sistemi stellari lontani come parte del tuo addestramento, oppure
intraprendere tali viaggi accidentalmente.

### Probabilmente...

- Viaggi verso mete remote e cerchi conoscenze segrete.
- Lotti per restare presente senza essere distratto da tutte le possibilità.
- Ricordi un incontro con forze bizzarre che ti hanno cambiato.

### Probabilmente gli Altri...

- Hanno timore delle tue capacità o temono che le tue distorsioni siano
  pericolose.
- Sminuiscono la tua precognizione o dubitano della tua percezione della realtà
  attuale.
- Sperano che tu possa risolvere i loro problemi riscrivendo la realtà.

> ## Termini Chiave
>
> [**Ancoraggio**](/tratti/ancoraggio)**:** Puoi usare abilità con il tratto
> ancoraggio solo quando il tuo campo quantico è attivo. Se usi l’abilità nel
> tuo turno, oltre agli effetti indicati, essa [Mantiene](/azioni/mantenere)
> automaticamente il tuo campo quantico.
>
> [**Magimorfico**](/tratti/magimorfico)**:** Le azioni con il tratto
> magimorfico modificano le proprietà dei tuoi incantesimi. Solitamente queste
> azioni provengono da talenti magimorfici. Devi usare un'azione magimorfica
> subito prima dell'incantesimo che vuoi alterare. Se usi una qualsiasi azione
> (incluse azioni gratuite e reazioni) oltre all'azione
> [Lanciare un Incantesimo](/azioni/lanciare-un-incantesimo) subito dopo, perdi
> i vantaggi dell'azione magimorfica. Qualsiasi effetto aggiuntivo apportato da
> un'azione magimorfica è parte dell'effetto dell'incantesimo e non dell'azione
> magimorfica stessa.

> [**Zona**](/tratti/zona)**:** Queste azioni applicano un effetto aggiuntivo al
> tuo campo quantico. Puoi applicare gli effetti di una zona solo a un campo
> quantico che non ha già un effetto di zona.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra  
Addestrato in Riflessi  
Esperto in Volontà

### Abilità

Addestrato in un'abilità determinata dal tuo paradosso  
Addestrato in un numero di abilità aggiuntive pari a 3 più il tuo modificatore
di Intelligenza

### Attacchi

Addestrato con le armi semplici  
Addestrato con gli attacchi senz'armi

### Difese

Addestrato con le armature leggere  
Addestrato nella difesa senz'armatura

### CD di Classe

Addestrato nella CD di classe dello stregone del velo

## Privilegi di Classe

In quanto stregone del velo, acquisisci i seguenti privilegi di classe. Le
capacità ottenute ai livelli superiori riportano, accanto ai rispettivi nomi, i
livelli richiesti per acquisirle.

### Avanzamento dello Stregone del Velo

{{% classFeaturesTable source="/regole/player-core/classi/stregone-del-velo/privilegi" %}}

{{% includeAll  source="/regole/player-core/classi/stregone-del-velo/privilegi" level=2 %}}
