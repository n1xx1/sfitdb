---
source: Player Core (Eng), pag. 165
original-name: Spell Repertoire
original-srd: https://2e.aonsrd.com/classes/6-witchwarper
---

# Repertorio degli Incantesimi

Il repertorio degli incantesimi raccoglie tutti gli incantesimi che puoi
lanciare. Al 1° livello, impari due incantesimi di 1° grado e quattro trucchetti
a tua scelta, in aggiunta a un incantesimo e un trucchetto dal tuo paradosso.
Puoi selezionarli tra gli incantesimi comuni della lista degli incantesimi della
tradizione corrispondente al tuo paradosso. Puoi lanciare qualsiasi incantesimo
del tuo repertorio utilizzando uno slot incantesimo di grado appropriato.

Man mano che avanzi di livello il tuo repertorio si amplia. Ogni volta che
acquisisci uno slot incantesimo (vedi tabella Incantesimi Giornalieri dello
Stregone del Velo), aggiungi al tuo repertorio un incantesimo di quel grado. Al
2° livello, selezionerai un altro incantesimo di 1° grado, al 3° ne sceglierai
due di 2° grado e così via. Quando aggiungi degli incantesimi, puoi selezionare
una versione di grado superiore di un incantesimo che già possiedi, così da
poter lanciare una versione intensificata di quell’incantesimo.

Sebbene progrediscano di pari passo, gli slot incantesimo sono una cosa distinta
dagli incantesimi del repertorio. Se un talento o un’altra capacità aggiunge un
incantesimo al tuo repertorio, non ti conferisce un altro slot, e viceversa

## Sostituire gli Incantesimi nel tuo Repertorio

Man mano che aggiungi nuovi incantesimi al tuo repertorio, potresti voler
sostituire alcuni di quelli imparati in precedenza. Ogni volta che avanzi di
livello e ne impari di nuovi, puoi sostituire un vecchio incantesimo con uno
diverso dello stesso grado. Può trattarsi anche di un trucchetto. Inoltre, puoi
sostituire gli incantesimi anche riaddestrandoti durante le pause.
