---
source: Player Core (Eng), pag. 165
original-name: Witchwarper Spellcasting
original-srd: https://2e.aonsrd.com/classes/6-witchwarper
sub-features:
  3: incantesimi di 2° grado
  5: incantesimi di 3° grado
  7: incantesimi di 4° grado
  9: incantesimi di 5° grado
  11: incantesimi di 6° grado
  13: incantesimi di 7° grado
  15: incantesimi di 8° grado
  17: incantesimi di 9° grado
---

# Lanciare Incantesimi da Stregone del Velo

Il tuo paradosso ti concede potere magico. Puoi lanciare incantesimi tramite
l'attività [Lanciare un Incantesimo](/azioni/lanciare-un-incantesimo). Dato che
sei uno stregone del velo, quando lanci incantesimi potresti descrivere ad alta
voce le tue rivelazioni su altre realtà, accompagnandole con gesti eleganti
mentre equazioni arcane o simboli occulti ardono intorno a te.

Puoi lanciare fino a tre incantesimi di 1° grado al giorno. Devi conoscere gli
incantesimi per lanciarli e puoi impararli grazie al privilegio di classe
repertorio degli incantesimi. Il numero di incantesimi che puoi lanciare ogni
giorno sono chiamato i tuoi slot incantesimo.

Avanzando di livello come stregone del velo aumenta anche il tuo numero di
incantesimi giornalieri, così come il grado massimo di incantesimi che puoi
lanciare, come indicato nella tabella Incantesimi Giornalieri dello Stregone del
Velo.

Alcuni incantesimi richiedono un tiro per colpire con incantesimo per verificare
quanto siano efficaci, oppure impongono ai nemici di tirare contro la tua CD di
incantesimo (solitamente effettuando un tiro salvezza). I tiri per colpire con
incantesimo e le CD di incantesimo utilizzano il modificatore di Carisma o di
Intelligenza, a seconda di quale hai scelto come attributo chiave.

## Intensificare gli Incantesimi

Quando ottieni slot incantesimo di 2° grado o superiore, puoi sfruttarli per
lanciare versioni più potenti degli incantesimi di grado inferiore. Per poter
lanciare un incantesimo intensificato, devi possedere nel tuo repertorio
l'incantesimo che vuoi lanciare al grado a cui intendi lanciarlo; per esempio,
non puoi lanciare una versione di 3° grado di un incantesimo che nel tuo
repertorio è presente solo al 1° grado. Molti incantesimi presentano specifici
miglioramenti quando vengono intensificati a determinati livelli. Il privilegio
di classe incantesimi distintivi ti permette di intensificare liberamente alcuni
incantesimi.

## Trucchetti

Alcuni dei tuoi incantesimi sono trucchetti. Un trucchetto è un tipo speciale di
incantesimo che non utilizza slot incantesimo, e può essere lanciato a volontà,
un qualsiasi numero di volte al giorno. Un trucchetto viene automaticamente
intensificato alla metà del tuo livello arrotondata per eccesso, che equivale al
grado più alto di slot incantesimo da stregone del velo che hai. Per esempio, i
trucchetti di uno stregone del velo di 1° livello sono anch'essi di 1° grado,
mentre quelli di uno stregone del velo di 5° sono di 3° grado.

## Incantesimi Giornalieri dello Stregone del Velo

| Il Tuo Livello | Trucchetti | 1°  | 2°  | 3°  | 4°  | 5°  | 6°  | 7°  | 8°  | 9°  | 10° |
| :------------: | :--------: | :-: | :-: | :-: | :-: | :-: | :-: | :-: | :-: | :-: | :-: |
|       1        |     5      |  3  |  -  |  -  |  -  |  -  |  -  |  -  |  -  |  -  |  -  |
|       2        |     5      |  4  |  -  |  -  |  -  |  -  |  -  |  -  |  -  |  -  |  -  |
|       3        |     5      |  4  |  3  |  -  |  -  |  -  |  -  |  -  |  -  |  -  |  -  |
|       4        |     5      |  4  |  4  |  -  |  -  |  -  |  -  |  -  |  -  |  -  |  -  |
|       5        |     5      |  4  |  4  |  3  |  -  |  -  |  -  |  -  |  -  |  -  |  -  |
|       6        |     5      |  4  |  4  |  4  |  -  |  -  |  -  |  -  |  -  |  -  |  -  |
|       7        |     5      |  4  |  4  |  4  |  3  |  -  |  -  |  -  |  -  |  -  |  -  |
|       8        |     5      |  4  |  4  |  4  |  4  |  -  |  -  |  -  |  -  |  -  |  -  |
|       9        |     5      |  4  |  4  |  4  |  4  |  3  |  -  |  -  |  -  |  -  |  -  |
|       10       |     5      |  4  |  4  |  4  |  4  |  4  |  -  |  -  |  -  |  -  |  -  |
|       11       |     5      |  4  |  4  |  4  |  4  |  4  |  3  |  -  |  -  |  -  |  -  |
|       13       |     5      |  4  |  4  |  4  |  4  |  4  |  4  |  -  |  -  |  -  |  -  |
|       14       |     5      |  4  |  4  |  4  |  4  |  4  |  4  |  3  |  -  |  -  |  -  |
|       14       |     5      |  4  |  4  |  4  |  4  |  4  |  4  |  4  |  -  |  -  |  -  |
|       15       |     5      |  4  |  4  |  4  |  4  |  4  |  4  |  4  |  3  |  -  |  -  |
|       16       |     5      |  4  |  4  |  4  |  4  |  4  |  4  |  4  |  4  |  -  |  -  |
|       17       |     5      |  4  |  4  |  4  |  4  |  4  |  4  |  4  |  4  |  3  |  -  |
|       18       |     5      |  4  |  4  |  4  |  4  |  4  |  4  |  4  |  4  |  4  |  -  |
|       19       |     5      |  4  |  4  |  4  |  4  |  4  |  4  |  4  |  4  |  4  | 1\* |
|       20       |     5      |  4  |  4  |  4  |  4  |  4  |  4  |  4  |  4  |  4  | 1\* |

\* Il privilegio di classe tesi quantistica ti conferisce uno slot incantesimo
di 10° grado che funziona in maniera leggermente diversa dagli altri slot
incantesimo.

## Incantesimi di Distorsione

Puoi creare potenti fenomeni magici noti come incantesimi di distorsione. Gli
incantesimi di distorsione sono un tipo specifico di incantesimo focalizzato.
Lanciare un incantesimo focalizzato costa 1 Punto Focalizzazione e inizia con
una riserva di 1 Punto Focalizzazione. Ricarichi la tua riserva di
focalizzazione durante i tuoi preparativi giornalieri e puoi recuperare 1 Punto
Focalizzazione spendendo 10 minuti usando l'attività
[Rifocalizzare](/azioni/rifocalizzare), contemplando mondi infiniti o conducendo
ricerche magiche quantistiche.

Gli incantesimi focalizzati non richiedono slot incantesimo e non possono essere
lanciati usando slot incantesimo. Alcuni talenti ti permettono di ottenere più
incantesimi focalizzati. La tua riserva massima di Punti Focalizzazione è pari
al numero di incantesimi focalizzati che possiedi, ma non può mai essere
superiore a 3 punti.

A differenza di altri incantesimi focalizzati, gli incantesimi di distorsione
possiedono il tratto [ancorante](/tratti/ancorante). Questo tratto indica che
puoi usarli solo mentre il tuo campo quantico è attivo, e lo
[Mantieni](/azioni/mantenere) automaticamente ogni volta che lanci un
incantesimo di distorsione.

Impari incantesimi di distorsione in base al tuo
[paradosso](/classi/stregone-del-velo/paradossi).
