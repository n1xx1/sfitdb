---
source: Player Core (Eng), pag. 102
original-name: Envoy
original-srd: https://2e.aonsrd.com/classes/1-envoy
shortDescription:
  L'emissario è un leader intraprendente che sostiene i propri alleati con
  direttive sul campo di battaglia, competenze sociali e un'ampia gamma di
  abilità. Gli emissari impartiscono direttive ai loro compagni, concedendo
  potenti benefici che migliorano se l'emissario agisce per dare l'esempio. Gli
  emissari sono pieni di battute argute e hanno sempre qualche trucco utile in
  serbo. Gioca un emissario se vuoi essere un abile oratore con una moltitudine
  di capacità, in grado di aiutare i tuoi alleati a vincere le battaglie e di
  fungere da "volto" del gruppo.
---

# Emissario

Sei un maestro dell'influenza. Ti fai strada nell'universo con un sorriso
affascinante, una mente pronta e un acuto senso di autoconservazione. Sei un
leader che motiva i propri compagni, li spinge oltre i loro limiti e li aiuta
nei momenti difficili. Eccelli nel convincere gli altri a fare ciò che desideri,
ma sei sempre pronto ad affrontare i problemi di petto quando la situazione
peggiora. Potresti essere un truffatore, un diplomatico, un artista o un
ufficiale militare, oppure potresti assumere qualunque ruolo la situazione
richieda.

**ATTRIBUTO CHIAVE: CARISMA**

Al 1° livello, la tua classe ti conferisce un aumento di attributo al Carisma.

**PUNTI FERITA: 8 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare l'Emissario

### Durante gli Incontri di Combattimento...

Impartisci direttive ai tuoi alleati, concedendo benefici e assumendo il
comando. Le tue parole e le tue azioni rafforzano i compagni o indeboliscono i
nemici, e la tua astuzia può tirare te e la tua squadra fuori dai guai.

### Durante gli Incontri Sociali...

Sei spesso il volto del tuo gruppo, che tu usi diplomazia, menzogne, minacce o
qualunque parola serva per ottenere ciò che vuoi.

### Durante l'Esplorazione...

Ti adatti alle situazioni ed eccelli nel motivare la tua squadra a superare gli
ostacoli.

### Nelle Pause...

Cerchi nuove opportunità per farti un nome, scalare i ranghi di
un'organizzazione o fondare una tua impresa.

### Probabilmente...

- Aspiri a guidare un'azienda o un'organizzazione militare, o a diventare
  capitano di un'astronave.
- Hai amici, e nemici, nei luoghi più inaspettati.
- Cerchi occasioni per evitare i combattimenti con la parlantina.

### Probabilmente gli Altri...

- Ti apprezzano, o almeno ti rispettano.
- Ti chiedono aiuto per gestire situazioni sociali complesse.
- Presumono che ti piaccia essere al comando.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra  
Esperto in Riflessi  
Esperto in Volontà

### Abilità

Addestrato in una delle seguenti abilità a tua scelta: Inganno, Diplomazia,
Intimidazione  
Addestrato in un'abilità determinata dal tuo stile di leadership  
Addestrato in un numero di abilità aggiuntive pari a 6 più il tuo modificatore
di Intelligenza

### Attacchi

Addestrato con le armi semplici  
Addestrato con le armi da guerra  
Addestrato con gli attacchi senz'armi

### Difese

Addestrato con le armature leggere  
Addestrato nella difesa senz'armatura

### CD di Classe

Addestrato nella CD di classe dell'emissario

## Privilegi di Classe

In quanto emissario, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

### Avanzamento dell'Emissario

| Il tuo Livello | Privilegi di Classe                                                                                                                   |
| :------------: | ------------------------------------------------------------------------------------------------------------------------------------- |
|       1        | Aumenti di attributo, competenze iniziali, direttive dell'emissario, stile di leadership, stirpe e background, talento da emissario   |
|       2        | Incremento di abilità, talento da emissario, talento di abilità                                                                       |
|       3        | Astuto nel gioco, dote adattiva, incremento di abilità, talento generico                                                              |
|       4        | Talento da emissario, incremento di abilità, talento di abilità                                                                       |
|       5        | Aumenti di attributo, esperienza con le armi, incremento di abilità, maestria improvvisata, percezione esperta, talento di stirpe     |
|       6        | Incremento di abilità, talento da emissario, talento di abilità                                                                       |
|       7        | Fiducia del leader, tempra esperta, Incremento di abilità, specializzazione con le armi                                               |
|       8        | Incremento di abilità, talento da emissario, talento di abilità                                                                       |
|       9        | Esperienza con l'emissario, incremento di abilità, secondo fine, talento di stirpe                                                    |
|       10       | Aumenti di attributo, incremento di abilità, talento da emissario, talento di abilità                                                 |
|       11       | Impovvisatore astuto, incremento di abilità, percezione magistrale, risolutezza                                                       |
|       12       | Incremento di abilità, talento da emissario, talento di abilità                                                                       |
|       13       | Esperienza con le armature leggere, incremento di abilità, maestria con le armi, stratega, talento di stirpe                          |
|       14       | Incremento di abilità, talento da emissario, talento di abilità                                                                       |
|       15       | Aumenti di attributo, improvvisazione leggendaria, incremento di abilità, riflessi magistrali, specializzazione con le armi superiore |
|       16       | Incremento di abilità, talento da emissario, talento di abilità                                                                       |
|       17       | Imperscrutabile, incremento di abilità, talento di stirpe, risolutezza superiore, sensi incredibili                                   |
|       18       | Incremento di abilità, talento da emissario, talento di abilità                                                                       |
|       19       | Incremento di abilità, maestria con le armature leggere, parlantina sciolta                                                           |
|       20       | Aumenti di attributo, incremento di abilità, talento da emissario, talento di abilità                                                 |

### Aumenti di Attributo

In aggiunta a quello che ottiene dalla tua classe al 1° livello, hai quattro
aumenti liberi a modificatori di attributo diversi.

Al 5° livello, e successivamente ogni 5 livelli, hai quattro aumenti liberi a
modificatori di attributo diversi. Se un modificatore di attributo è già +4 o
superiore, necessita di due aumenti per incrementarlo; ottieni un incremento
parziale e devi aumentare quell'attributo nuovamente a un livello successivo per
incrementarlo di 1.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Direttive dell'Emissario

Gli emissari incoraggiano i loro alleati con direttive. Una direttiva è un
ordine che avvantaggia gli alleati che lo seguono. Le direttive dell'emissario
includono un modo per dare l'esempio, spendendo più azioni per ottenere effetti
aumentati. Le direttive hanno il tratto uditivo o visivo, a seconda di come
l'emissario ispira i propri alleati.

Inizi con una direttiva da emissario. Puoi impararne altre tramite la classe
dell'emissario, i talenti di classe dell'emissario e il tuo stile di leadership.
Puoi impartire una direttiva per turno. Se non diversamente indicato, una
direttiva di un emissario e i benefici che essa concede durano fino all'inizio
del tuo turno successivo.

Ottieni la direttiva da emissario [Prendetelo](/azioni/prendetelo)

{{% include page="/azioni/prendetelo" level=4 %}}

### Stile di Leadership

Che sia innato o frutto di addestramento, hai sviluppato un tuo personale modo
di guidare gli altri. Al 1° livello, scegli uno
[stile di leadership](/classi/emissario/stili-di-leadership). Diventi addestrato
nell'abilità di leadership indicata, ottieni il vantaggio di leadership
corrispondente e conosci la direttiva di leadership associata.

### Stirpe e Background

Oltre alle capacità conferite dalla tua classe al 1° livello, ottieni i benefici
della stirpe e del background che hai scelto.

### Talenti da Emissario

Al 1° livello, e successivamente ad ogni livello pari, ottieni un talento da
emissario.

### Incrementi di Abilità - 2°

Ottieni più incrementi di abilita dei membri delle altre classi. Al 2° livello,
e successivamente a ogni livello, ottieni un incremento di abilita. Puoi
utilizzarlo per aumentare ad addestrato il tuo grado di competenza in un'abilita
in cui sei senza addestramento, o per aumentarlo a esperto in un'abilita in cui
sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a leggendario il tuo grado di competenza
in un'abilita in cui sei già maestro.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Astuto nel Gioco - 3°

Usare le parole per influenzare gli altri è ciò che fai, e riconosci facilmente
quando altri cercano di usare le stesse tattiche contro di te. Ottieni un bonus
di status +1 alla tua CD di Percezione contro i tentativi di Fintare o Mentire
nei tuoi confronti e contro i tentativi di distrarti con Creare un Diversivo, e
un bonus di status +1 alla tua CD di Volontà contro gli effetti emotivi.

### Dote Adattiva - 3°

Sei rapido di pensiero e adattabile, capace di apprendere nuove abilità e
talenti con poca pratica o addestramento. Durante le tue preparazioni
giornaliere, seleziona un talento di abilità per il quale soddisfi i
prerequisiti. Ottieni questo talento di abilità finché non ti prepari
nuovamente. Poiché possiedi questo talento temporaneamente, non puoi usarlo come
prerequisito per un'opzione permanente del personaggio. Puoi usarlo per effetti
che ti danno temporaneamente accesso ad altre capacità, come prendere
[Poliglotta](/talenti/poliglotta) per imparare temporaneamente una nuova lingua.

Man mano che il tuo livello di emissario aumenta, aumenta anche la tua capacità
di adattarti a nuove situazioni. Al 9° e al 15° livello, aumenta di 1 il numero
di talenti di abilità che puoi ottenere in questo modo. Puoi usare i talenti che
ottieni temporaneamente tramite dote adattiva come prerequisito per altri
talenti che ottieni temporaneamente tramite dote adattiva, ma comunque non puoi
usarli come prerequisiti per opzioni permanenti del personaggio.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Maestria Improvvisata - 5°

Sia per fortuna che per istinto, dimostri un dote impressionante sul momento.
Ottieni l'azione [Maestria Improvvisata](/azioni/maestria-improvvisata).

{{% include page="/azioni/maestria-improvvisata" level=4 %}}

### Percezione Esperta - 5°

Hai un occhio attento ai dettagli e riesci sempre a rimanere vigile rispetto
alle minacce intorno a te. Il tuo grado di competenza in Percezione aumenta a
esperto.

### Esperienza con le Armi - 5°

Hai imparato qualche trucco con le tue armi. Il tuo grado di competenza per armi
semplici, armi da guerra e attacchi senz'armi aumenta a esperto. Ogni volta che
attacchi il bersaglio del tuo [Prendetelo](/azioni/prendetelo), ottieni accesso
agli effetti di specializzazione del critico di tutte le armi per le quali
possiedi il grado esperto.

### Tempra Esperta - 7°

Il tuo fisico è incredibilmente resistente. Il tuo grado di competenza nei tiri
salvezza su Tempra aumenta a esperto.

### Fiducia del Leader - 7°

Sia che tu sia calmo e raccolto o stia proiettando sicurezza tra i denti
stretti, non lasci che il tuo gruppo ti veda perdere il controllo. Ottieni la
direttiva da emissario [Preparatevi!](/azioni/preparatevi)

{{% include page="/azioni/preparatevi" level=4 %}}

### Specializzazione con le Armi - 7°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con armi e attacchi senz'armi in cui sei esperto.
Questi danni aumentano a 3 se sei maestro e a 4 se sei leggendario.

### Esperienza dell'Emissario - 9°

Hai fatto molta esperienza e le tue capacità pratiche sono migliorate. Il tuo
grado di competenza nella CD di classe dell'emissario aumenta a esperto.

### Secondo Fine - 9°

Sei diventato un esperto a celare i tuoi piani. Quando una creatura ottiene un
successo critico per [Intuire](/azioni/intuire) contro di te, o una prova di
abilità per [Raccogliere Informazioni](/azioni/raccogliere-informazioni) o
[Ricordare Conoscenze](/azioni/ricordare-conoscenze) sui tuoi segreti, ottiene
invece un successo normale. Quando ottieni un fallimento critico a un tiro
salvezza contro un effetto o abilità che leggerebbe o rivelerebbe i tuoi
pensieri, emozioni o intenzioni, magiche o meno, ottieni invece un fallimento
normale.

### Improvvisatore Astuto - 11°

Puoi usare Maestria Improvvisata due volte al giorno. Inoltre, la prima volta al
giorno che ottieni un 1 naturale su una prova di [Inganno](/abilita/inganno),
[Diplomazia](/abilita/diplomazia) o [Intimidazione](/abilita/intimidazione), non
riduci automaticamente il grado di successo (ottieni un fallimento critico solo
se il risultato è inferiore di 10 alla CD).

### Percezione Magistrale - 11°

Attraverso le tue avventure, hai sviluppato grande consapevolezza e attenzione
ai dettagli. Il tuo grado di competenza in Percezione aumenta a maestro.

### Risolutezza - 11°

Hai rafforzato la mente con una riserva interiore di determinazione. Il tuo
grado di competenza nei tiri salvezza di Volontà aumenta a maestro. Quando
ottieni un successo in un tiri salvezza su Volontà, lo consideri un successo
critico.

### Esperienza con le Armature Leggere - 13°

Hai imparato a schivare mentre indossi un'armatura leggera o sei privo
d'armatura. Il tuo grado di competenza con le armature leggere e nella difesa
senz'armatura aumenta a esperto.

### Maestria con le Armi - 13°

Padroneggi appieno le tue armi. Il tuo grado di competenza con gli attacchi
senz'armi, le armi semplici e le armi da guerra aumenta a maestro.

### Stratega - 13°

Quando non stai dirigendo gli alleati, ti concentri sulle circostanze mutevoli
della situazione, pronto a reagire. Alla fine di ciascun tuo turno, ottieni una
reazione aggiuntiva, che puoi usare prima dell'inizio del tuo prossimo turno per
qualsiasi reazione dell'emissario.

### Improvvisazione Leggendaria - 15°

Le tue capacità di improvvisazione sono notevolmente migliorate.
[Maestria Improvvisata](/azioni/maestria-improvvisata) si innesca sulle prove di
abilità che usano un’abilità in cui non possiedi il grado leggendario anziché
maestro, e ti concede il grado leggendario per la prova innescante invece del
grado maestro.

### Riflessi Magistrali - 15°

Hai imparato a muoverti velocemente per evitare esplosioni, torrette e non solo.
Il tuo grado di competenza nei tiri salvezza su Riflessi aumenta a maestro.
Quando ottieni un successo in un tiro salvezza su Riflessi, consideri il
risultato un successo critico.

### Specializzazione con le Armi Superiore - 15°

I danni derivanti da specializzazione con le armi aumentano a 4 se utilizzi armi
o attacchi senz'armi in cui sei esperto, a 6 se sei maestro e a 8 se sei
leggendario.

### Imperscrutabile - 17°

È quasi impossibile per i tuoi nemici scoprire i tuoi piani o i tuoi obiettivi a
lungo termine. Quando una creatura ottiene un successo critico o un successo a
un prova di Percezione per [Intuire](/azioni/intuire) contro di te, o una prova
di abilità per [Raccogliere Informazioni](/azioni/raccogliere-informazioni) o
[Ricordare Conoscenze](/azioni/ricordare-conoscenze) sui tuoi segreti, ottiene
invece un fallimento. Quando ottieni un fallimento critico o un fallimento a un
tiro salvezza contro un effetto o abilità che leggerebbe o rivelerebbe i tuoi
pensieri, emozioni o intenzioni, ottieni invece un successo.

### Risolutezza Superiore - 17°

La tua forza mentale deriva da un addestramento straordinario. Il tuo grado di
competenza nei tiri salvezza su Volontà aumenta a leggendario. Quando ottieni un
successo con un tiro salvezza su Volontà, lo consideri un successo critico; se
invece ottieni un fallimento critico, lo consideri un fallimento. Quando ottieni
un fallimento in un tiro salvezza su Volontà contro un effetto che infligge
danni, subisci danni dimezzati.

### Sensi Incredibili - 17°

Noti cose quasi impossibili da scorgere per le persone normali. Il tuo grado di
competenza in Percezione aumenta a leggendario.

### Maestria con le Armature Leggere - 19°

Una maggiore abilità nell'usare l'armatura ti permette di evitare più colpi. Il
tuo grado di competenza con le armature leggere e nella difesa senz'armatura
aumenta a maestro.

### Parlantina Sciolta - 19°

La tua abilità e il tuo ingegno sono senza pari. Qualsiasi sia la situazione,
correggi rapidamente la rotta per ottenere il risultato necessario. Ottieni
l'azione [Parlantina Sciolta](/azioni/parlantina-sciolta).

{{% include page="/azioni/parlantina-sciolta" level=4 %}}
