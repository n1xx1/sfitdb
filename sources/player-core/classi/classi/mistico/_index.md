---
source: Player Core (Eng), pag. 102
original-name: Mystic
original-srd: https://2e.aonsrd.com/classes/2-mystic
shortDescription:
  Il mistico è un incantatore connesso a un aspetto divino, occulto o
  primordiale dell’universo. Un mistico lancia potenti incantesimi, apprendendo
  nuove epifanie basate sulla connessione scelta, e guarisce gli alleati
  utilizzando una rete di Vitalità che funge da riserva mobile di Punti Ferita.
  Gioca il mistico se desideri essere un potente incantatore che cura i propri
  alleati attraverso legami sovrannaturali mentre lancia potenti incantesimi.
---

# Mistico

Sei un tramite, in grado di incanalare le forze fondamentali che connettono e
legano ogni cosa nel cosmo. Puoi attingere a questa sorgente sovrannaturale per
creare profondi legami spirituali con i tuoi alleati, potenziarli in
combattimento e ripristinare la loro salute in caso di ferite. I tuoi poteri
assumono una forma unica in base alla connessione che scegli, garantendoti nuovi
e più potenti incantesimi man mano che approfondisci il legame con essa.

**ATTRIBUTO CHIAVE: SAGGEZZA**

Al 1° livello, la tua classe ti conferisce un aumento di attributo alla
Saggezza.

**PUNTI FERITA: 6 + modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Mistico

### Durante gli Incontri di Combattimento...

Lanci potenti incantesimi che colpiscono i nemici e potenziano gli alleati.
Guarisci gli alleati con cui condividi un legame attingendo alla tua rete di
vitalità.

### Durante gli Incontri Sociali...

La tua connessione plasma la tua visione del mondo e il modo in cui affronti i
problemi. Quando sorgono disaccordi tra membri legati, sei spesso tu ad aiutarli
a parlarne e risolverli.

### Durante l'Esplorazione...

Cerchi tracce di magia e noti dettagli collegati alla tua connessione.

### Nelle Pause...

Riflettendo sulla tua connessione, ne approfondisci la comprensione. Trascorri
del tempo con i tuoi alleati legati, magari lavorando insieme a un progetto
secondario, facendo un’escursione o fondando una gilda nel tuo videogioco
preferito.

### Probabilmente...

- Conosci gli altri membri del gruppo meglio più di chiunque altro.
- Hai intuizioni sulla natura della tua connessione che gli altri trovano
  insolite.
- Hai strane visioni riguardanti le forze fondamentali.

### Probabilmente gli Altri...

- Ti considerano il cuore del gruppo.
- Vedono il tuo legame come una circolo chiuso o pensano che tu voglia
  reclutarli.
- Presumono che tu interpreti l’universo attraverso la lente della tua
  connessione.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Addestrato in Tempra  
Addestrato in Riflessi  
Esperto in Volontà

### Abilità

Addestrato in una abilità in base alla tua connessione  
Addestrato in un numero di abilità aggiuntive pari a 3 più il tuo modificatore
di Intelligenza

### Attacchi

Addestrato con le armi semplici  
Addestrato con gli attacchi senz'armi

### Difese

Addestrato con le armature leggere  
Addestrato nella difesa senz'armatura

### CD di Classe

Addestrato nella CD di classe del mistico

## Privilegi di Classe

In quanto mistico, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

### Avanzamento dell'Emissario

| Il tuo Livello | Privilegi di Classe                                                                                                                                     |
| :------------: | ------------------------------------------------------------------------------------------------------------------------------------------------------- |
|       1        | Aumenti di attributo, competenze iniziali, connessione, lanciare incantesimi da mistico, legame mistico, repertorio degli incantesimi, rete di vitalità |
|       2        | Talento da mistico, talento di abilità                                                                                                                  |
|       3        | Chat di gruppo, incantesimi distintivi, incremento di abilità, reflex expertise, talento generico                                                       |
|       4        | Talento da mistico, talento di abilità                                                                                                                  |
|       5        | Aumenti di attributo, fortitude expertise, incremento di abilità, talento di stirpe                                                                     |
|       6        | Talento da mistico, talento di abilità                                                                                                                  |
|       7        | Incantatore esperto, incremento di abilità, talento generico                                                                                            |
|       8        | Talento da mistico, talento di abilità                                                                                                                  |
|       9        | Anima resistente, incremento di abilità, talento di stirpe                                                                                              |
|       10       | Aumenti di attributo, talento da mistico, talento di abilità                                                                                            |
|       11       | Esperienza con le armi, incremento di abilità, perception expertise, talento generico                                                                   |
|       12       | Talento da mistico, talento di abilità                                                                                                                  |
|       13       | Esperienza con le armature, incremento di abilità, specializzazione con le armi, talento di stirpe                                                      |
|       14       | Talento da mistico, talento di abilità                                                                                                                  |
|       15       | Aumenti di attributo, incantatore magistrale, incremento di abilità, talento generico                                                                   |
|       16       | Talento da mistico, talento di abilità                                                                                                                  |
|       17       | Incremento di abilità, talento di stirpe                                                                                                                |
|       18       | Talento da mistico, talento di abilità                                                                                                                  |
|       19       | Armonia perfetta, incantatore leggendario, incremento di abilità, talento generico, trascendenza                                                        |
|       20       | Aumenti di attributo, talento da mistico, talento di abilità                                                                                            |

### Aumenti di Attributo

In aggiunta a quello che ottiene dalla tua classe al 1° livello, hai quattro
aumenti liberi a modificatori di attributo diversi.

Al 5° livello, e successivamente ogni 5 livelli, hai quattro aumenti liberi a
modificatori di attributo diversi. Se un modificatore di attributo è già +4 o
superiore, necessita di due aumenti per incrementarlo; ottieni un incremento
parziale e devi aumentare quell'attributo nuovamente a un livello successivo per
incrementarlo di 1.

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Connessione

Tutti i mistici hanno una connessione soprannaturale con una forza cosmica che
concede poteri magici. La natura esatta di questa connessione può variare
enormemente: potresti venerare una divinità o un pantheon, incarnare un concetto
metafisico, farti tramite dell’ira della natura o altro ancora. Anche i mistici
che condividono la stessa connessione possono interpretare in modi diversi la
fonte dei propri poteri. Al 1° livello, scegli la tua
[connessione](/classi/mistico/connessioni). La connessione scelta determina il
tipo di incantesimi che lanci e la tradizione magica da cui li selezioni,
un’abilità in cui sei addestrato aggiuntiva, le epifanie che apprendi e
un’armonia, che di solito concede benefici speciali alle creature che curi
tramite la tua rete di Vitalità.

### Epifania Iniziale

Scopri la verità fondamentale della tua connessione. Impari l’incantesimo di
epifania iniziale della connessione scelta. Gli incantesimi di epifania sono un
tipo specifico di incantesimo focalizzato. Lanciarne uno costa 1 Punto
Focalizzazione, e inizi con una riserva di focalizzazione di 1 punto.

Ripristini tale riserva durante le preparazioni giornaliere, ma puoi recuperare
1 Punto Focalizzazione effettuando per 10 minuti l'attività
[Rifocalizzare](/azioni/rifocalizzare), dedicando tempo agli alleati legati o
meditando sulla natura della tua connessione.

Gli incantesimi focalizzati vengono automaticamente intensificati alla metà del
tuo livello, arrotondata per eccesso, come i trucchetti. Non richiedono slot
incantesimo, né puoi lanciarli utilizzando questi ultimi. Alcuni talenti possono
conferirti altri incantesimi focalizzati e accrescere la tua riserva, sebbene
questa non possa mai contenere più di 3 Punti Focalizzazione.

### Lanciare Incantesimi da Mistico

Sei un incantatore e puoi lanciare incantesimi tramite l'attività
[Lanciare un Incantesimo](/azioni/lanciare-un-incantesimo). Dato che sei un
mistico, quando lanci incantesimi potresti intonare una preghiera o canticchiare
un motivo ispirato dalle tue epifanie; potresti compiere gesti o danze che
seguono il flusso della rete della tua connessione; e potresti accompagnare il
lancio dei tuoi incantesimi con filamenti di energia che scorrono tra te e i
tuoi alleati legati.

Puoi lanciare fino a tre incantesimi di 1° grado al giorno. Devi conoscere gli
incantesimi per lanciarli e puoi impararli grazie al privilegio di classe
repertorio degli incantesimi. Il numero di incantesimi che puoi lanciare ogni
giorno sono chiamato i tuoi slot incantesimo.

Avanzando di livello come mistico aumenta anche il tuo numero di incantesimi
giornalieri, così come il grado massimo di incantesimi che puoi lanciare, come
indicato nella tabella Incantesimi Giornalieri del Mistico.

Alcuni incantesimi richiedono un tiro per colpire con incantesimo per verificare
quanto siano efficaci, oppure impongono ai nemici di tirare contro la tua CD di
incantesimo (solitamente effettuando un tiro salvezza). Poiché la tua
caratteristica chiave è la Saggezza, i tiri per colpire con incantesimo e le CD
di incantesimo utilizzano il tuo modificatore di Saggezza.

#### Intensificare gli Incantesimi

Quando ottieni slot incantesimo di 2° grado o superiore, puoi sfruttarli per
lanciare versioni più potenti degli incantesimi di grado inferiore. Per poter
lanciare un incantesimo intensificato, devi possedere nel tuo repertorio
l'incantesimo che vuoi lanciare al grado a cui intendi lanciarlo; per esempio,
non puoi lanciare una versione di 3° grado di un incantesimo che nel tuo
repertorio è presente solo al 1° grado. Molti incantesimi presentano specifici
miglioramenti quando vengono intensificati a determinati livelli. Il privilegio
di classe incantesimi distintivi ti permette di intensificare liberamente alcuni
incantesimi.

#### Trucchetti

Alcuni dei tuoi incantesimi sono trucchetti. Un trucchetto è un tipo speciale di
incantesimo che non utilizza slot incantesimo, e può essere lanciato a volontà,
un qualsiasi numero di volte al giorno. Un trucchetto viene automaticamente
intensificato alla metà del tuo livello arrotondata per eccesso, che equivale al
grado più alto di slot incantesimo da mistico che hai. Per esempio, i trucchetti
di un mistico di 1° livello sono anch'essi di 1° grado, mentre quelli di un
mistico di 5° sono di 3° grado.

#### Incantesimi Giornalieri del Mistico

| Il Tuo Livello | Trucchetti | 1°  | 2°  | 3°  | 4°  | 5°  | 6°  | 7°  | 8°  | 9°  | 10° |
| :------------: | :--------: | :-: | :-: | :-: | :-: | :-: | :-: | :-: | :-: | :-: | :-: |
|       1        |     5      |  3  |  -  |  -  |  -  |  -  |  -  |  -  |  -  |  -  |  -  |
|       2        |     5      |  4  |  -  |  -  |  -  |  -  |  -  |  -  |  -  |  -  |  -  |
|       3        |     5      |  4  |  3  |  -  |  -  |  -  |  -  |  -  |  -  |  -  |  -  |
|       4        |     5      |  4  |  4  |  -  |  -  |  -  |  -  |  -  |  -  |  -  |  -  |
|       5        |     5      |  4  |  4  |  3  |  -  |  -  |  -  |  -  |  -  |  -  |  -  |
|       6        |     5      |  4  |  4  |  4  |  -  |  -  |  -  |  -  |  -  |  -  |  -  |
|       7        |     5      |  4  |  4  |  4  |  3  |  -  |  -  |  -  |  -  |  -  |  -  |
|       8        |     5      |  4  |  4  |  4  |  4  |  -  |  -  |  -  |  -  |  -  |  -  |
|       9        |     5      |  4  |  4  |  4  |  4  |  3  |  -  |  -  |  -  |  -  |  -  |
|       10       |     5      |  4  |  4  |  4  |  4  |  4  |  -  |  -  |  -  |  -  |  -  |
|       11       |     5      |  4  |  4  |  4  |  4  |  4  |  3  |  -  |  -  |  -  |  -  |
|       13       |     5      |  4  |  4  |  4  |  4  |  4  |  4  |  -  |  -  |  -  |  -  |
|       14       |     5      |  4  |  4  |  4  |  4  |  4  |  4  |  3  |  -  |  -  |  -  |
|       14       |     5      |  4  |  4  |  4  |  4  |  4  |  4  |  4  |  -  |  -  |  -  |
|       15       |     5      |  4  |  4  |  4  |  4  |  4  |  4  |  4  |  3  |  -  |  -  |
|       16       |     5      |  4  |  4  |  4  |  4  |  4  |  4  |  4  |  4  |  -  |  -  |
|       17       |     5      |  4  |  4  |  4  |  4  |  4  |  4  |  4  |  4  |  3  |  -  |
|       18       |     5      |  4  |  4  |  4  |  4  |  4  |  4  |  4  |  4  |  4  |  -  |
|       19       |     5      |  4  |  4  |  4  |  4  |  4  |  4  |  4  |  4  |  4  | 1\* |
|       20       |     5      |  4  |  4  |  4  |  4  |  4  |  4  |  4  |  4  |  4  | 1\* |

\* Il privilegio di classe trascendenza ti conferisce uno slot incantesimo di
10° grado che funziona in maniera leggermente diversa dagli altri slot.

### Legame Mistico

Formi un legame tra te stesso e altri individui, tipicamente i tuoi compagni più
stretti. Il modo in cui si forma il legame varia per ogni mistico, ma richiede
sempre un’attività di 10 minuti collegata alla connessione del mistico e che ti
impone di trovarti adiacente alla creatura con cui desideri legarti.

Puoi mantenere un legame con un massimo di 10 creature consenzienti, e il legame
dura finché tu o una delle creature con cui hai il legame non desiderate più
farne parte. Sei sempre considerato parte del tuo stesso legame e non conti ai
fini del limite di 10 creature.

Conosci sempre la distanza e direzione generale delle altre creature legate, i
loro Punti Ferita totali e se sono coscienti,
[privo di sensi](/condizioni/privo-di-sensi), [morenti](/condizioni/morenti) o
morte. Questa capacità non funziona tra piani (inclusi i viaggi nella Deriva), e
alcuni effetti magici o tecnologici speciali possono interferire con la tua
capacità di percepire i tuoi alleati.

### Repertorio degli Incantesimi

Il repertorio degli incantesimi raccoglie tutti gli incantesimi che puoi
lanciare. Al 1° livello, impari due incantesimi di 1° grado a tua scelta e
quattro trucchetti a tua scelta, a cui si aggiungono un incantesimo e un
trucchetto dalla connessione che hai scelto. Li selezioni tra gli incantesimi
comuni della lista degli incantesimi della tradizione corrispondente alla
connessione che hai scelto o fra altri incantesimi di quella tradizione a cui
hai accesso. Puoi lanciare qualsiasi incantesimo del tuo repertorio utilizzando
uno slot incantesimo di grado adeguato.

Avanzando di livello aggiungi incantesimi al repertorio. Ogni volta che ottieni
uno slot incantesimo (vedi la tabella
[Incantesimi Giornalieri del Mistico](#incantesimi-giornalieri-del-mistico)),
aggiungi un incantesimo dello stesso grado al tuo repertorio. Al 2° livello,
selezioni un altro incantesimo di 1° grado; al 3° livello, selezioni due
incantesimi di 2° grado, e così via. Quando aggiungi degli incantesimi, puoi
selezionarne una versione di livello superiore di un incantesimo che già
possiedi, e quindi lanciarne una versione intensificata.

Sebbene progrediscano di pari passo, gli slot incantesimo sono una cosa distinta
dagli incantesimi del repertorio. Un talento o un'altra capacità che aggiunge un
incantesimo al tuo repertorio non ti conferisce un altro slot, e viceversa.

#### Sostituire gli Incantesimi nel tuo Repertorio

Man mano che aggiungi nuovi incantesimi al tuo repertorio, potresti voler
sostituire alcuni di quelli imparati in precedenza. Ogni volta che avanzi di
livello e ne impari di nuovi, puoi sostituire un vecchio incantesimo con uno
diverso dello stesso livello. Puoi anche sostituire un trucchetto. Inoltre, puoi
sostituire gli incantesimi anche riaddestrandoti durante le pause.

### Rete di Vitalità

La tua anima sostiene una rete di energia che connette e guarisce coloro che
condividono il tuo legame. La tua rete di vitalità ha una capacità massima pari
a 6 + 4 Punti Ferita per livello. Ottieni l’azione
[Trasferisci Vitalità](/azioni/trasferisci-vitalita), che puoi usare per
prelevare Punti Ferita dalla tua rete e trasferirli a te stesso o ai tuoi
alleati come guarigione.

Le situazioni di vita o di morte rafforzano i tuoi legami con gli alleati.
All’inizio di ogni tuo turno in combattimento, quando recuperi le azioni, la tua
rete di vitalità recupera 4 Punti Ferita; se sei maestro nella CD degli
incantesimi, ne recupera 6, e se sei leggendario, ne recupera 8. Quando ti
[Rifocalizzi](/azioni/rifocalizzare), la tua rete di vitalità recupera tutti i
suoi Punti Ferita.

{{% include page="/azioni/trasferisci-vitalita" level=4 %}}

### Talenti da Mistico - 2°

Al 2° livello, e successivamente ad ogni livello pari, ottieni un talento da
emissario.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Chat di Gruppo - 3°

Le creature legate al tuo legame possono comunicare telepaticamente quando si
trovano entro 36 metri l’una dall’altra. Finché due creature legate si trovano
sullo stesso piano di esistenza e sono entrambe vive, rimangono consapevoli
dello stato attuale dell’altra, della direzione e distanza generali e se è
cosciente, [priva di sensi](/condizioni/privo-di-sensi),
[morente](/condizioni/morenti) o morta. Ottieni l’azione
[Incantesimo di Rete](/azioni/incantesimo-di-rete).

{{% include page="/azioni/incantesimo-di-rete" level=4 %}}

### Reflex Expertise - 3°

La tua connessione ti dona intuizione che ti aiuta a schivare il pericolo. Il
tuo grado di competenza nei tiri salvezza su Riflessi aumenta a esperto.

### Incantesimi Distintivi - 3°

Hai imparato a lanciare alcuni incantesimi con maggior flessibilità. Per ciascun
livello di incantesimi che puoi lanciare, selezioni un incantesimo di quel
livello come incantesimo distintivo. Non devi imparare separatamente le versioni
intensificate degli incantesimi distintivi, ma puoi intensificarli liberamente.
Se hai imparato un incantesimo distintivo a un livello superiore rispetto a
quello minimo, puoi lanciare anche tutte le sue versioni di livello inferiore
senza doverle imparare a parte. Se sostituisci un incantesimo distintivo, puoi
scegliere un incantesimo distintivo sostitutivo dello stesso livello
dell'incantesimo a cui hai imparato il precedente. Puoi anche riaddestrarti
specificamente per cambiare un incantesimo distintivo con un diverso incantesimo
di quel livello, senza procedere ad alcuna sostituzione; questo richiede il
tempo normalmente previsto per il riaddestramento degli incantesimi.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già esperto, mentre al 15°
livello puoi utilizzarli per aumentare a leggendario il tuo grado di competenza
in un'abilità in cui sei già maestro.

### Talenti di Stirpe - 5°

Al 5° livello e successivamente ogni 4 livelli, in aggiunta al talento di stirpe
iniziale, ne ottieni uno. La lista dei talenti di stirpe a tua disposizione
viene presentata nella descrizione della stirpe del tuo personaggio.

### Fortitude Expertise - 5°

Il tuo fisico è diventato più resistente grazie alle tue avventure. Il tuo grado
di competenza nei tiri salvezza su Tempra aumenta a esperto.

### Incantatore Esperto - 7°

Hai formato un legame più potente con la tua connessione. Il tuo grado di
competenza nei tiri per colpire con incantesimi e nella CD degli incantesimi
aumenta a esperto.

### Anima Resistente - 9°

I legami con la tua connessione e i tuoi alleati legati rafforzano la tua anima
contro il dubbio. Il tuo grado di competenza nei tiri salvezza su Volontà
aumenta a maestro. Quando ottieni un successo in un tiro salvezza su Volontà, lo
consideri un successo critico.

### Esperienza con le Armi - 11°

Vinici battaglie con armi semplici. Il tuo grado di competenza con armi semplici
e attacchi senz'armi aumenta a esperto.

### Perception Expertise - 11°

Rimani vigile rispetto alle minacce intorno a te. Il tuo grado di competenza in
Percezione aumenta a esperto.

### Esperienza con le Armature - 13°

I legami che hai forgiato ti proteggono come un’armatura soprannaturale. Il tuo
grado di competenza con armature leggere e medie e nella difesa senz'armatura
aumenta a esperto.

### Specializzazione con le Armi - 13°

Hai imparato a proteggere te stesso e i tuoi alleati con le armi. Infliggi 2
danni aggiuntivi con armi e attacchi senz'armi in cui sei esperto. Questi danni
aumentano a 3 se sei maestro e a 4 se sei leggendario.

### Incantatore Magistrale - 15°

Canalizzi la magia attraverso la tua connessione. Il tuo grado di competenza nei
tiri per colpire con incantesimi e nella CD degli incantesimi aumenta a maestro.

### Incantatore Leggendario - 19°

La magia scorre attraverso ogni tuo poro. Il tuo grado di competenza nei tiri
per colpire con incantesimi e nella CD degli incantesimi aumenta a leggendario.

### Armonia Perfetta - 19°

Scopri la verità ultima della tua connessione e il suo ruolo come fondamento del
cosmo. Apprendi l’armonia perfetta della connessione scelta.

### Trascendenza - 19°

Sei l’incarnazione della tua connessione e manifesti la tua trascendenza tramite
incantesimi miracolosi. Ottieni un singolo slot incantesimo di 10° livello, con
il quale puoi preparare un incantesimo grazie a lanciare incantesimi da mistico.
Non puoi usare questo slot incantesimo con capacità che permettano di lanciare
incantesimi senza consumare slot o conferiscano ulteriori slot incantesimo. A
differenza degli altri slot incantesimo, avanzando di livello non ottieni altri
slot di 10° livello, ma puoi selezionare il talento
[Esistenza Trascesa](/classi/mistico/talenti/esistenza-trascesa) che conferisce
un secondo slot.
