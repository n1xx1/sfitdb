---
source: Player Core (Eng), pag. 244
original-name: Shields
original-srd: https://2e.aonsrd.com/rules/222-shields
navigation-order: 3
navigation-disable: true
navigation-sub-hide: true
---

# Scudi

Uno scudo può aumentare la difesa del tuo personaggio oltre la protezione
fornita dalla sua armatura. Il tuo personaggio deve impugnare lo scudo con una
mano per usarlo, inoltre esso concede i suoi bonus alla CA solo se viene usata
un’azione per [Alzare lo Scudo](/azioni/alzare-lo-scudo). Quest’azione concede
bonus di scudo alla CA come bonus di circostanza finché non inizia il tuo
prossimo turno. Una penalità di scudo alla Velocità si applica ogni volta che il
tuo personaggio sta tenendo lo scudo, indipendentemente dal fatto che lo abbia
alzato oppure no.

---

[Alzare lo Scudo](/azioni/alzare-lo-scudo) è l’azione più comune usata con gli
scudi. Tutti gli scudi, a meno che non sia espressamente specificato, devono
essere fissati al tuo braccio e tenuti in una mano, quindi non puoi tenere
qualcosa in quella mano e al tempo stesso Alzare lo Scudo, e perdi i benefici
dello scudo se quella mano non è più libera. Uno
[scudo dell'iride](/equipaggiamento/scudo-dell-iride) e uno
[scudo compatto](/equipaggiamento/scudo-compatto), tuttavia, non occupano la tua
mano, permettendoti di Alzare lo Scudo con uno scudo dell'iride o uno scudo
compatto se la mano è libera oppure se sta tenendo un oggetto leggero che non è
un’arma. Perdi i benefici di Alzare lo Scudo se queste condizioni non sono più
soddisfatte. Gli [scudi fasici](/equipaggiamento/scudo-fasico) e gli scudi
dell'iride contano come scudi sono quando sono dispiegati, come indicato nella
loro descrizione. Non puoi Alzare lo Scudo con uno scudo fasico o uno scudo
dell'iride a meno che non sia dispiegato.

Quando hai uno scudo antisommossa o un baluardo mobile alzato, puoi usare
l’azione [Andare in Copertura](/azioni/andare-in-copertura) per aumentare il
bonus di circostanza alla CA a +4. Questo dura finché lo scudo non è più alzato.
Se di solito potresti avere copertura inferiore contro un attacco, avere il tuo
scudo antisommossa o baluardo mobile alzato fornisce copertura standard contro
di esso (e altre creature possono Andare in Copertura come di consueto usando la
copertura del tuo scudo).

Se hai accesso alla reazione [Parare con lo Scudo](/talenti/parare-con-lo-scudo)
(derivata dalla tua classe o da un talento), puoi usarla mentre stai Alzando il
tuo Scudo per ridurre il danno che subisci di una quantità pari alla Durezza
dello scudo, quindi sia tu che lo scudo subite qualsiasi danno restante.

## Statistiche degli Scudi

Gli scudi possiedono statistiche che seguono le stesse regole per le armature:
Prezzo,
[Penalità alla Velocità](/regole/player-core/6-equipaggiamento/armature#penalita-alla-velocita)
e [Volume](/regole/player-core/6-equipaggiamento/armature#volume). Le altre
statistiche sono descritte di seguito.

### Bonus alla CA

Uno scudo concede bonus di circostanza alla CA, ma solo quando è alzato. Questo
richiede di usare l’azione [Alzare lo Scudo](/azioni/alzare-lo-scudo).

### Durezza

Ogni volta che uno scudo subisce danni, la quantità di danno che esso subisce è
ridotta di questo valore. Questo numero è particolarmente rilevante per gli
scudi in virtù del talento [Parare con lo Scudo](/talenti/parare-con-lo-scudo).
Le regole per la Durezza sono
[qua](/regole/player-core/6-equipaggiamento/#danno-agli-oggetti).

### PF \[SR]

Questa colonna elenca i Punti Ferita (PF) e la Soglia di Rottura (SR) dello
scudo. Questi misurano quanto danno può subire lo scudo prima che sia distrutto
(i suoi PF totali) e quanto danno può subire prima di diventare rotto e
inutilizzabile (la sua SR). Questi valori interessano soprattutto la reazione
[Parare con lo Scudo](/talenti/parare-con-lo-scudo).

### Attaccare con uno Scudo

Uno scudo può essere usato per attaccare come se fosse un’arma da guerra, usando
le statistiche indicate per un
[attacco con lo scudo](/equipaggiamento/attacco-con-lo-scudo). L’attacco con lo
scudo è un’opzione solo per gli scudi che non sono stati pensati per essere
usati come armi. Ad uno scudo non possono essere applicate migliorie di arma o
di armatura.

## Tratti degli Scudi

[**Analogico**](/tratti/analogico)**:** Sebbene questo scudo non incorpori
elettronica avanzata, sistemi informatici e fonti di energia elettrica, è stata
comunque prodotta e calibrata utilizzando tecnologie avanzate e materiali
moderni. Questo scudo è immune alle capacità che prendono di mira la tecnologia.
Le rune dello scudo (_Pathfinder GM Core_ 232) non funzionano su questo scudo a
meno che essa non abbia anche il tratto [arcaico](/tratti/arcaico).

[**Arcaico**](/tratti/arcaico)**:** Questo scuodo è realizzato utilizzando
metodi e materiali tradizionali. Tutti gli scudi di Pathfinder hanno il tratto
arcaico. Le rune dello scudo (_Pathfinder GM Core_ 232) funzionano normalmente
con uno scudo arcaico.

[**Compatto**](/tratti/compatto)**:** Puoi
[Alzare lo Scudo](/azioni/alzare-lo-scudo) con il tuo scudo compatto finché hai
quella mano libera oppure stai tenendo, ma non impugnando, un oggetto leggero in
quella mano.

[**Installato**](/tratti/installato)**:** Alcuni scudi non vengono impugnati ma
installati come migliorie di armi o armature. Puoi
[Alzare uno Scudo](/azioni/alzare-lo-scudo) installato come miglioria di
armatura normalmente. Gli scudi possono essere installati solo su armi con il
tratto [parata](/tratti/parata). Quando utilizzi un’arma con il tratto parata
con uno miglioria scudo per ottenere un bonus alla CA, lo scudo emette una
barriera di smorzamento inerziale e Alzi lo Scudo automaticamente. Non puoi
Alzare uno Scudo installato come miglioria di arma in nessun altro modo. Se
utilizzi l’arma per qualunque altro scopo, lo scudo non è più alzato e non
ricevi più il bonus alla CA.

[**Massiccio**](/tratti/massiccio)**:** Uno scudo massiccio è così pesante che
alzarlo richiede uno sforzo maggiore. Alzare uno Scudo con il tratto massiccio è
un’attività da due azioni, a meno che il tuo punteggio di Forza non sia pari o
superiore al numero indicato dal tratto.

[**Tecnologico**](/tratti/tecnologico)**:** Questo scudo incorpora elettronica,
sistemi informatici, fonti di energia integrate e un’unità di comunicazione.

[**Retrattile**](/tratti/retrattile)**:** Questo scudo può collassare in una
forma più piccola collegata a un bracciale, a un guanto d’arme, a un guanto o a
un gioiello per facilitare il viaggio e liberare le mani. Puoi usare un’azione
Interagire per dispiegare o riporre lo scudo. Non puoi Alzare lo Scudo se lo
scudo è riposto. Quando lo scudo è dispiegato, possiede il tratto
[compatto](/tratti/compatto).

## Descrizione degli Scudi

Di seguito è descritto più nel dettaglio ogni tipo di scudo. Sono disponibili
versioni personalizzate anche degli scudi più basilari, spesso adattate
all’estetica di chi li impugna. Alcune delle opzioni personalizzate più popolari
includono: scudi dell'iride modellati per sembrare fiori o raggi solari, campi
deflettenti con effetti caleidoscopici, scudi fasici che proiettano immagini
personalizzate e scudi antisommossa decorati.

[**Baluardo Mobile**](/equipaggiamento/baluardo-mobile)**:** Questo scudo
voluminoso è pubblicizzato come la protezione definitiva in battaglia per chi è
abbastanza forte da sollevarlo. I baluardi mobili creano una silhouette
rettangolare iconica e sono popolari tra mercenari e soldati pesantemente
corazzati, in particolare nell’esercito del Veskarium e in alcuni ordini di
Cavalieri Infernali. Un baluardo mobile è spesso costruito in acciaio al
carbonio, con una feritoia in alluminio trasparente.

[**Scudo Antisommossa**](/equipaggiamento/scudo-antisommossa)**:** Gli scudi
antisommossa sono costruiti con fogli di alluminio trasparente rinforzato con
pannelli in nanocarbonio, sovrapposti a polimeri o resine. Questi scudi,
eleganti ma robusti, sono progettati per proteggere la maggior parte del corpo
dell’utilizzatore quando sono alzati, consentendo allo stesso tempo di avanzare
in formazioni tattiche serrate. A volte sono trasparenti per permettere ai
portatori inesperti di vedere dall’altro lato mentre lo scudo è alzato, ma la
maggior parte dei guerrieri esperti non ha problemi a guardare oltre questi
scudi, e il materiale trasparente si graffia rapidamente dopo pochi colpi,
rendendo impossibile vedere attraverso di esso.

[**Scudo Compatto**](/equipaggiamento/scudo-compatto)**:** Questo scudo elegante
è il preferito di operativi e altri combattenti mobili. Il suo design più comune
è un pannello in policarbonato sagomato per adattarsi perfettamente a un
avambraccio o a un altro arto.

[**Campo Deflettente**](/equipaggiamento/campo-deflettente)**:** Questo scudo
non viene impugnato; è installato come una miglioria di un arma o di
un'armatura. Un campo deflettente appare come un pannello traslucido integrato
nell’oggetto migliorato e crea una barriera temporanea di luce solida quando
attivato.

[**Scudo dell'Iride**](/equipaggiamento/scudo-dell-iride)**:** Uno scudo
dell'iride è fatto di policarbonato flessibile con un design retrattile. Quando
retratto, uno scudo dell'iride sembra un bracciale decorativo, un guanto
corazzato o un guanto. Quando dispiegato, i suoi pannelli si aprono formando un
piccolo scudo circolare.

[**Scudo Fasico**](/equipaggiamento/scudo-fasico)**:** Uno scudo fasico è un
dispositivo tecnologico intricato ma resistente, spesso indossato fissandolo a
un arto o alla cintura, che proietta una barriera protettiva di luce solida
quando dispiegato. Gli scudi faisici sono traslucidi e colorati, con un’ampia
varietà di colori completamente personalizzabili e proiettori di immagini. Molti
utilizzatori scelgono l’immagine della propria celebrità preferita, di una
persona cara o di un paesaggio piacevole per rinvigorire il proprio spirito
combattivo in situazioni critiche.

[**Scudo in Carbonio**](/equipaggiamento/scudo-in-carbonio)**:** Questa piastra
difensiva resistente ma leggera è disponibile in una varietà di forme e
dimensioni, ed è spesso personalizzata con display a LED che trasmette insegne
personali o i colori e simboli di un’organizzazione.

| Scudo (Commerciale)                                       | Livello | Prezzo | Bonus CA^1^ | Pen. Velocità | Volume | Durezza | PF (SR) | Tratti                                                               |
| --------------------------------------------------------- | :-----: | :----: | :---------: | :-----------: | :----: | :-----: | :-----: | -------------------------------------------------------------------- |
| [Baluardo mobile](/equipaggiamento/baluardo-mobile)       |    0    |  200   |  +3/+4^2^   |     –3 m.     |   1    |    5    | 24 (12) | [Analogico](/tratti/analogico), [massiccio](/tratti/massiccio) +2    |
| [Scudo antisommossa](/equipaggiamento/scudo-antisommossa) |    0    |  100   |  +2/+4^2^   |    –1,5 m.    |   2    |    5    | 20 (10) | [Analogico](/tratti/analogico)                                       |
| [Scudo compatto](/equipaggiamento/scudo-compatto)         |    0    |   15   |     +1      |       —       |   L    |    4    |  8 (4)  | [Analogico](/tratti/analogico), [compatto](/tratti/compatto)         |
| [Campo deflettente](/equipaggiamento/campo-deflettente)   |    0    |   10   |     +1      |       —       |   —    |    2    |  4 (2)  | [Installato](/tratti/installato), [tecnologico](/tratti/tecnologico) |
| [Scudo dell'iride](/equipaggiamento/scudo-dell-iride)     |    0    |   10   |     +1      |       —       |   L    |    3    |  6 (3)  | [Retrattile](/tratti/retrattile), [tecnologico](/tratti/tecnologico) |
| [Scudo fasico](/equipaggiamento/scudo-fasico)             |    0    |   20   |     +2      |       —       |   —    |    5    | 10 (5)  | [Retrattile](/tratti/retrattile), [tecnologico](/tratti/tecnologico) |
| [Scudo in carbonio](/equipaggiamento/scudo-in-carbonio)   |    0    |   25   |     +2      |       —       |   1    |    5    | 20 (5)  | [Analogico](/tratti/analogico)                                       |

`{caption="Scudi" footnote="^1^ Per ottenere un bonus di circostanza dello scudo alla CA devi usare l’azione [Alzare lo Scudo](/azioni/alzare-lo-scudo).<br>^2^ Per ottenere il bonus più alto dello scudo devi usare l’azione [Andare in Copertura](/azioni/andare-in-copertura) mentre hai lo scudo alzato."}`

| Grado          | Livello | Prezzo Potenziamento | Valore Totale^1^ | Durezza |  PF  | SR  |
| -------------- | :-----: | :------------------: | :--------------: | :-----: | :--: | :-: |
| Commerciale    |    0    |          —           |        —         |    —    |  —   |  —  |
| Tattico        |    5    |     +750 crediti     |   750 crediti    |   +3    | +46  | +23 |
| Avanzato       |    8    |    +2.250 crediti    |  3.000 crediti   |   +3    | +56  | +28 |
| Superiore      |   11    |    +6.000 crediti    |  9.000 crediti   |   +3    | +68  | +34 |
| D'Élite        |   14    |   +16.000 crediti    |  25.000 crediti  |   +5    | +80  | +40 |
| Definitivo     |   18    |   +55.000 crediti    |  80.000 crediti  |   +6    | +100 | +50 |
| Ineguagliabile |   20    |   +240.000 crediti   | 320.000 crediti  |   +7    | +120 | +60 |

`{caption="Potenziamenti Scudo" footnote="^1^ Il Valore Totale non include il prezzo dello scudo commerciale base."}`
