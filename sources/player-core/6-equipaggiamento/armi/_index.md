---
source: Player Core (Eng), pag. 253
original-name: Weapons
original-srd: https://2e.aonsrd.com/rules/228-weapons
navigation-order: 4
---

# Armi

La maggior parte dei personaggi, in Starfinder, porta un’arma, da semplici
pistole e fucili tattici a asce motorizzate a tre lame chiamate doshko.
Spiegazioni dettagliate su come calcolare bonus, modificatori e penalità per
tiri per colpire e tiri per i danni si in
[Prove](/regole/player-core/8-giocare/prove) e
[Tiri per Colpire](/regole/player-core/8-giocare/prove#tiri-per-colpire), ma
sono riassunte qui, seguite dalle regole per le armi e dozzine di scelte di
armamenti.

## Tiri per Colpire

Quando effettui un tiro per colpire determini il risultato tirando 1d20 e
aggiungendo il tuo modificatore d’attacco per l’arma o per l’attacco senz’armi
che stai usando. I modificatori per gli attacchi in mischia e per quelli a
distanza sono calcolati in modo differente.

Bonus e penalità si applicano a questi tiri, come qualsiasi altro tipo di prova.
Le armi con il tratto [tracciante](/tratti/tracciante) aggiungono un bonus di
oggetto ai tuoi tiri per colpire, migliorando la tua abilità di colpire i
bersagli.

> **Risultato di un tiro per colpire in mischia = tiro di d20 + modificatore di
> Forza (o, in alternativa, Destrezza per armi accurate) + bonus di competenza +
> altri bonus + penalità**

> **Risultato di un tiro per colpire a distanza = tiro di d20 + modificatore di
> Destrezza + bonus di competenza + altri bonus + penalità**

### Penalità da Attacchi Multipli

Se usi un’azione con il tratto attacco più di una volta nello stesso turno, i
tuoi attacchi dopo il primo subiscono una penalità chiamata penalità da attacchi
multipli. Il tuo secondo attacco subisce penalità -5 e ogni attacco successivo
subisce penalità -10.

La penalità da attacchi multipli non si applica ad attacchi che effettui quando
non è il tuo turno (come gli attacchi effettuati come parte di una reazione).
Puoi usare un’arma con il tratto [agile](/tratti/agile) per ridurre la tua
penalità da attacchi multipli.

## Tiri per i Danni

Quando il risultato del tuo tiro per colpire con un’arma o con un attacco
senz’armi uguaglia o supera la CA del tuo bersaglio, lo hai colpito! Tira il
dado di danno dell’arma o dell’attacco senz’armi e aggiungi modificatori, bonus
e penalità rilevanti per determinare quanti danni infliggi. Calcola il tiro per
i danni come segue (trovi ulteriori dettagli in
[Tiri dei Danni](/regole/player-core/8-giocare/tiri-dei-danni)).

> **Tiro per i danni in mischia = dado di danno dell’arma o dell’attacco
> senz’armi + modificatore di Forza + bonus + penalità**

> **Tiro per i danni a distanza = dado di danno dell’arma (+ modificatore di
> Forza per armi da lancio o metà del modificatore di Forza per armi
> propulsive) + bonus + penalità**

Le armi a distanza, di norma, non aggiungono modificatori di attributo al tiro
per i danni, ma le armi da lancio aggiungono il tuo intero modificatore di
Forza. Ai livelli più alti, la maggior parte dei personaggi ottiene danni
aggiuntivi dalla specializzazione con le armi. Inoltre, le versioni potenziate
delle armi infliggono più danni.

## Danni Critici

Quando sferri un Colpo con un’arma o un attacco senz’armi e ottieni un successo
con un 20 naturale (il numero sul dado è 20), o se il risultato del tuo attacco
supera la CA del bersaglio di 10, ottieni un successo critico (conosciuto anche
come colpo critico).

Se ottieni un successo critico per [Colpire](/azioni/colpire), il tuo attacco
infligge
[danni raddoppiati](/regole/player-core/8-giocare/tiri-dei-danni#raddoppiare-e-dimezzare-i-danni).
Altri attacchi, come i tiri per colpire con incantesimo e alcuni utilizzi
dell'abilità [Atletica](/abilita/atletica), descrivono gli effetti specifici che
avvengono quando i loro esiti sono successi critici.

## Attacchi Senz'Armi

Quasi tutti i personaggi, sin dall’inizio, sono addestrati negli attacchi
senz’armi. Puoi [Colpire](/azioni/colpire) con i tuoi pugni o altre parti del
corpo, calcolando i tuoi tiri per colpire e per i danni allo stesso modo di
quelli con le armi. Gli attacchi senz’armi possono appartenere ad un
[gruppo di armi](#gruppo), hanno il tratto delle armi
[disarmato](/tratti/disarmato) e possono avere
[tratti delle armi](#tratti-delle-armi). Ciononostante, gli attacchi senz’armi
non sono armi, quindi effetti e abilità che funzionano per le armi non
funzioneranno mai per gli attacchi senz’armi a meno che non sia chiaramente
specificato altrimenti.

La tabella attacchi senz’armi elenca le statistiche per un attacco senz’armi
portato con un [pugno](/equipaggiamento/pugno) anche se, di solito, userai le
stesse statistiche per attacchi effettuati con qualsiasi altra parte del tuo
corpo. Alcuni talenti di stirpe, privilegi di classe e incantesimi danno accesso
ad attacchi senz’armi speciali e più potenti come code o artigli. Troverai
eventuali dettagli su questi attacchi senz’armi nelle capacità che li
conferiscono.

## Armi Improvvisate

Se attacchi con qualcosa che non è stato concepito per essere un’arma, come una
sedia o un vaso, stai effettuando un attacco con un’arma improvvisata. Le armi
improvvisate sono armi semplici. Subisci penalità di oggetto -2 ai tiri per
colpire con un’arma improvvisata. La quantità e il tipo di danni inflitti da un
attacco con un’arma improvvisata è stabilito dal GM, così come qualsiasi tratto
delle armi che l’arma improvvisata potrebbe avere.

## Statistiche delle Armi

Ogni arma nelle tabelle delle armi elenca le statistiche per le varie armi da
mischia e a distanza che puoi comprare. Le tabelle presentano le seguenti
statistiche.

### Danni

Questa statistica riporta il dado di danno dell’arma e il tipo di danni
inflitto: C per contundente, P per perforante e T per tagliente. Alcune armi
infliggono altri tipi di danni: A per acido, E per elettricità, Fr per freddo, F
per fuoco, M per mentale, S per sonico, Ve per veleno e V per vuoto.

> ### Dado di Danno
>
> Ogni arma riporta il dado di danno usato per il suo tiro per i danni. Versioni
> potenziate
>
> #### Dadi di Danno Rilevanti
>
> Gli effetti basati sul numero di dadi di danno dell’arma includono solo il
> dado di danno dell’arma e i dadi aggiuntivi forniti dalla runa poderosa.
> Questi effetti non prendono invece in considerazione dadi aggiuntivi dati da
> capacità, effetti di specializzazione del critico, fusioni d'arma, tratti
> dell’arma o simili.
>
> #### Incremento della Categoria del Dado
>
> Quando un effetto ti chiede di incrementare la categoria di dado di danno
> dell’arma, anziché di usare i normali dadi di danno dell’arma, usa la
> categoria di dado superiore immediatamente successiva, come mostrato qui sotto
> (quindi, se stavi usando 1d4, dovrai usare 1d6 e così via). Se stai già usando
> 1d12, il valore è già al suo massimo. Non puoi incrementare la categoria di
> dado di danno della tua arma più di una volta.
>
> **1d4 » 1d6 » 1d8 » 1d10 » 1d12**

### Gittata

Le armi a distanza e da lancio hanno un incremento di gittata. Gli attacchi con
queste armi funzionano normalmente fino a tale distanza. I tiri per colpire
oltre l’incremento di gittata dell’arma subiscono penalità -2 per ogni multiplo
aggiuntivo di tale incremento tra te e il bersaglio. Gli attacchi oltre il sesto
incremento di gittata sono impossibili.

Ad esempio, un [pistola semiautomatica](/equipaggiamento/pistola-semiautomatica)
non subisce penalità contro un bersaglio entro 18 metri, subisce penalità -2
contro un bersaglio oltre 18 metri ma entro 36 metri e penalità -4 contro un
bersaglio oltre 36 metri ma entro 54 metri e così via, fino a 108 metri.

### Ricarica

Sebbene tutte le armi abbiano bisogno di una certa quantità di tempo per essere
preparate, molte armi a distanza hanno anche bisogno di essere caricate e
ricaricate. Questo dato indica quante azioni Interagire sono necessarie per
ricaricare il caricatore di un'arma. Il valore può essere 0 se estrarre la
munizione specializzata e far fuoco con l’arma fanno parte della stessa azione.
Se un oggetto richiede 2 o più azioni per essere ricaricato, il GM determina se
debbano essere effettuate insieme come un’attività o se puoi spendere alcune di
quelle azioni durante un turno e il resto durante il tuo prossimo turno.

Un oggetto con una voce “—” deve essere estratto per essere lanciato, cosa che
di solito richiede un’azione Interagire proprio come per estrarre qualsiasi
altra arma. Sia ricaricare un’arma a distanza, sia estrarre un’arma da lancio
richiedono una mano libera. Cambiare la tua impugnatura per liberare una mano e
riposizionare le mani per impugnare correttamente l’arma sono entrambe incluse
nelle azioni che devi spendere per ricaricare un’arma.

### Volume

Questo dato identifica il Volume dell’arma. Il Volume di un’arma viene aumentato
o diminuito se essa è concepita per creature che non sono di taglia Piccola o
Media, seguendo le regole di
[Oggetti di Taglie Diverse](/regole/player-core/6-equipaggiamento#oggetti-di-taglie-diverse).

### Mani

Alcune armi richiedono di essere impugnate con una mano, mentre altre ne
richiedono due. Le armi che richiedono due mani infliggono generalmente più
danni. Alcune armi a una mano hanno il tratto [a due mani](/tratti/a-due-mani),
che permette loro di infliggere una categoria diversa di dado di danno quando
vengono usate con due mani. In aggiunta, alcune capacità richiedono che tu
impugni l’arma con due mani. Soddisfi tale requisito quando impugni l’arma con
due mani, anche se questa non richiede due mani o non possiede il tratto a due
mani.

**Personaggi Multibraccio:** I personaggi che possiedono più di due mani, come i
[kasatha](/stirpi/kasatha), possono tenere più oggetti e armi del normale.
Eseguire azioni con più coppie di braccia contemporaneamente è difficile e non
può essere fatto senza un addestramento intensivo. Devi designare una coppia di
mani come le tue mani attive. Puoi cambiare questa designazione da una coppia di
mani a un’altra usando l’azione [Cambiare Mani](/azioni/cambiare-mani). Alcuni
talenti possono modificare la tua abilità nell’usare più mani. Puoi attaccare
solo con armi brandite nelle tue mani attive.

{{% include page="/azioni/cambiare-mani" level=3 %}}

### Caricatore

Molte armi a distanza hanno caricatori (o utilizzano batterie) per consentire
più colpi in rapida successione senza la necessità di ricaricare. Il caricatore
di un’arma indica quante munizioni può contenere. Le armi elencate con cariche
rappresentano armi alimentate a batteria. Queste armi possiedono un numero di
cariche pari al massimo delle cariche di ogni batteria e possono utilizzare
batterie dello stesso grado dell’arma (quindi un’arma tattica può usare una
batteria commerciale o tattica). Alcune armi invece utilizzano cariche di
sostanze chimiche (carica chimica), vendute in bombole e che funzionano
altrimenti come batterie. Le sostanze chimiche non possono essere ricaricate, e
nuove cariche chimiche devono essere acquistate dopo che una bombola è stata
esaurita. La maggior parte delle armi a proiettile ha caricatori che contengono
un numero massimo di proiettili, che fungono da munizioni. A seconda del tipo
specifico di arma, i proiettili possono essere dardi, saette, freccette,
cartucce o altre munizioni appropriate. La maggior parte delle armi a proiettile
utilizza cartucce standard, mentre la maggior parte delle armi a iniezione
utilizza dardi. Le munizioni si acquistano separatamente dall’arma, al costo di
10 proiettili per credito.

### Dispendio

Questo indica quante munizioni vengono consumate con ogni
[Colpo](/azioni/colpire) a distanza effettuato con l’arma. Ogni volta che l’arma
viene sparata, le munizioni nel caricatore diminuiscono della quantità indicata.
Altre capacità potrebbero far riferimento al dispendio come la quantità di
munizioni necessaria per completare l’azione.

### Migliorie

Le armi possono essere personalizzate con migliorie, che includono modifiche
tecnologiche alle armi e fusioni magiche. Questo indica quante migliorie l’arma
può utilizzare. Puoi trovare ulteriori informazioni sulle
[migliorie delle armi qui](/regole/player-core/6-equipaggiamento/migliorie-armi).

### Gruppo

Il gruppo di un’arma o di un attacco senz’armi la classifica assieme ad armi
simili. I gruppi influiscono su alcune capacità e su cosa fa l’arma in caso di
colpi critici, se hai accesso agli
[effetti di specializzazione del critico](#specializzazione-del-critico) di
quell’arma o attacco senz’armi.

### Tratti delle Armi

I tratti posseduti da un’arma o da un attacco senz’armi sono riportati in questa
voce. Qualsiasi tratto che si riferisce ad un’”arma” può essere applicato anche
a un attacco senz’armi che possiede il tratto [disarmato](/tratti/disarmato).

## Tratti delle Armi

Le armi e gli attacchi senz’armi con tratti delle armi possono avere i tratti
seguenti.

{{% includeAll source="./tratti" template="inlinetitle" %}}

## Specializzazione del Critico

Alcuni talenti, privilegi di classe, fusioni d'arma e altri effetti possono
fornirti benefici aggiuntivi quando effettui un [Colpo](/azioni/colpire) con
certe armi e ottieni un successo critico. Questo prende il nome di effetto di
specializzazione del critico. L’effetto esatto dipende dal gruppo delle armi a
cui la tua arma appartiene, come indicato di seguito. Puoi sempre decidere di
non aggiungere l’effetto di specializzazione del critico della tua arma.

{{% includeAll source="./gruppi-armi" template="inlinetitle" %}}

## Descrizione delle Armi

Di seguito è descritto più nel dettaglio ogni tipo di arma.

### Armi da Mischia Semplici

{{% includeAll source="./oggetti-mischia-semplici" template="inlinetitle" %}}

### Armi a Distanza Semplici

{{% includeAll source="./oggetti-distanza-semplici" template="inlinetitle" %}}

| Grado          | Livello | Prezzo Miglioramento | Valore Totale^1^ | Migliorie | Dadi di Danno |               Tratti                |
| -------------- | :-----: | :------------------: | :--------------: | :-------: | :-----------: | :---------------------------------: |
| Commerciale    |    0    |          —           |        —         |    +0     |       1       |                  —                  |
| Tattico        |    2    |     +350 crediti     |   350 crediti    |    +0     |       1       | [tracciante](/tratti/tracciante) +1 |
| Avanzato       |    4    |     +650 crediti     |   1000 crediti   |    +1     |       2       | [tracciante](/tratti/tracciante) +1 |
| Superiore      |   10    |    +9.000 crediti    |  10000 crediti   |    +1     |       2       | [tracciante](/tratti/tracciante) +2 |
| D'Élite        |   12    |   +10.000 crediti    |  20000 crediti   |    +2     |       3       | [tracciante](/tratti/tracciante) +2 |
| Definitivo     |   16    |   +80.000 crediti    |  100000 crediti  |    +2     |       3       | [tracciante](/tratti/tracciante) +3 |
| Ineguagliabile |   19    |   +300.000 crediti   |  400000 crediti  |    +3     |       4       | [tracciante](/tratti/tracciante) +3 |

`{caption="Miglioramenti Armi" footnote="^1^ Il Valore Totale non include il prezzo dell'arma commerciale base."}`
