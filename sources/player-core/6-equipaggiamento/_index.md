---
source: Player Core (Eng), pag. 233
original-name: "Chapter 6: Equipment"
original-srd: https://2e.aonsrd.com/rules/169-chapter-6-equipment
navigation-order: 6
---

# Capitolo 6: Equipaggiamento

Per lasciare il tuo segno nella galassia avere l’equipaggiamento giusto,
compresi armatura, armi, impianti e altri oggetti. Questo capitolo presenta i
vari equipaggiamenti che puoi acquistare durante la creazione del personaggio.
Di solito puoi trovare questi oggetti in vendita nella maggior parte delle città
e in altri grandi insediamenti.

---

Il tuo personaggio inizia con 150 crediti da poter spendere in qualsiasi oggetto
comune presente in questo capitolo. I crediti sono una valuta galattica usata
per barattare e commerciare beni nell’ambientazione di Starfinder. Puoi
acquistare oggetti con rarità non comune solo se le opzioni che hai selezionato
durante la creazione del tuo personaggio ti danno un accesso speciale ad essi,
oppure se il tuo GM ti dà il permesso di comprarli.

Una volta che hai acquistato i tuoi oggetti iniziali, esistono tre modi
principali per ottenere dei nuovi oggetti ed equipaggiamento: puoi trovarli
durante un’avventura, crearli usando l’abilità
[Artigianato](/abilita/artigianato) oppure puoi comprarli da un mercante.

### Crediti e Valuta

La valuta di base dei Mondi del Patto (e di Starfinder in generale) è il
credito. Gli affari interplanetari vengono condotti tramite lo scambio di
crediti standardizzati dalle rigorose normative bancarie delle varie potenze e
organizzazioni interstellari, come la Chiesa di Abadar. Sebbene non ogni civiltà
utilizzi il credito del Patto come base della propria valuta, molte vi sono
ormai convertite. Nei casi in cui una civiltà non si sia convertita, esistono
spesso accordi che determinano il valore relativo di un credito rispetto alla
valuta locale. Tranne quando si ha a che fare con civiltà completamente ostili o
con regioni di spazio non ancora scoperte, il credito del Patto è utilizzabile
quasi in qualsiasi circostanza. I crediti del Patto sono una combinazione di
valuta sia digitale sia fisica. Una persona potrebbe conservare tutti i propri
crediti in una datacripta digitale, protetto dalle più rigorose misure di
sicurezza e autenticato da istituti bancari affidabili. Un’altra persona
potrebbe mantenere la propria ricchezza in chip di plastica coniati privatamente
e potenziati magicamente per contenere un’aura specifica, autenticabile da
qualsiasi dispositivo di base in grado di analizzare valuta.

> ### Credits
>
> Il tuo personaggio inizia con 150 crediti.

### Credistick

La maggior parte delle persone in Starfinder conserva la propria ricchezza in un
oggetto protetto noto come credistick. Questi dispositivi sono spesso piatti e
all’incirca delle dimensioni di un dito umano. Variano per dimensioni e qualità,
ma alla fine sono semplicemente un mezzo comodo per trasportare e spendere
denaro. L’uso di questi dispositivi è determinato dal proprietario, e un
credistick può accettare o spendere fondi con un’azione semplice come
avvicinarlo a un dispositivo bancario idoneo. Quando è necessaria una sicurezza
più rigorosa, possono richiedere impronte vocali o biometriche per essere
attivati. Alcuni credistick avanzati presentano persino una componente magica
che può richiedere una password mentale o la recitazione di un incantesimo
specifico per accedere ai fondi conservati.

I credistick non forniscono accesso all’intera ricchezza di una persona, e somme
maggiori di crediti sono spesso conservate in banche, caveau personali o
database sicuri. Un credistick è invece un mezzo sicuro e anonimo per trasferire
crediti senza essere tracciati. Avventurieri e cittadini comuni tengono spesso
un credistick con sé per gestire gli acquisti che potrebbero dover fare,
mantenendo però solo abbastanza crediti da evitare la bancarotta qualora il
credistick venisse smarrito.

Gli individui nei Mondi del Patto portano spesso credistick, e le altre civiltà
che interagiscono con il Patto spesso convertono i fondi locali in crediti e
quindi li trasportano per spendere la loro valuta convertita. A volte una
persona può portare diversi credistick, dedicandone ognuno a un uso diverso, o
semplicemente cedendo un credistick se desidera effettuare un acquisto di un
importo predefinito. Se mai il numero di credistick trasportati diventasse
troppo ingombrante, è facile trasferire i fondi da uno stick all’altro e
scartare quelli svuotati per risparmiare spazio; tuttavia, un credistick ha
sempre un Volume trascurabile.

### Altre Valute

Gli oggetti d’arte, le gemme, le materie prime (come quelle usate nell’attività
Fabbricare) e reliquie di civilità estinte possono essere usati come valuta:
puoi venderli allo stesso Prezzo al quale puoi acquistarli.

## Prezzo

La maggior parte degli oggetti presenti nelle tabelle seguenti possiede un
Prezzo, che è la quantità di valuta di solito richiesta per acquistare
quell’oggetto. Un oggetto con un Prezzo di “—” non può essere comprato. Un
oggetto con un Prezzo di 0 di norma è gratuito, ma il suo valore potrebbe essere
più alto in base ai materiali usati per crearlo. La maggior parte degli oggetti
può essere venduta per metà del suo Prezzo, mentre le monete, le gemme, gli
oggetti d’arte e le materie prime (così come i componenti per l’attività
Fabbricare) possono essere scambiati per il loro Prezzo intero.

## Polimero Base Universale (PBU)

minuscolo componente multifunzione, non molto più grande di un chicco di riso,
che si può configurare perché faccia da supporto, condensatore, circuito, diodo,
chiusura, isolante, lente, modulatore, conduttura, resistore e dozzine di altre
componenti. I PBU si possono anche filare come tessuto, scomporre nelle loro
parti chimiche e ricomporre come nuove sostanze, o fornire di materiali di base
aggiuntivi (come terriccio o sabbia) per formare pilastri o pareti. Con la
combinazione giusta di centinaia o anche migliaia di PBU si può creare qualsiasi
cosa, da un’unità di comunicazione a un’arma laser a un’armatura potenziata.
Nella loro forma grezza i PBU hanno volume 1 per 1.000 PBU.

I PBU sono così diffusi che si possono usare come valuta in molti degli
insediamenti e centri di scambi principali. Anche se i credistick sono un modo
più comodo e sicuro per portare con sé valuta, i PBU hanno il vantaggio
dell’utilità diretta e della non tracciabilità.

I personaggi possono usare le PBU al posto dei crediti per creare oggetti usando
il kit di strumenti da creatore; di fatto, sono necessarie per l’uso di certi
strumenti.

## Livello dell’Oggetto

Ogni oggetto possiede un livello dell’oggetto, che rappresenta la sua
complessità e le magie o tecnologie usate per costruirlo. Oggetti più semplici,
con un livello più basso, sono più facili da costruire e non puoi
[Fabbricare oggetti che possiedono un livello superiore al tuo](/abilita/artigianato).
Se il livello di un oggetto non è indicato, quell’oggetto è di livello 0.
Sebbene i personaggi possano usare oggetti di qualsiasi livello, il GM dovrebbe
tenere a mente che permettere ai personaggi l’accesso a oggetti molto al di
sopra del loro livello corrente potrebbe avere un impatto negativo sul gioco.

## Portare e Usare gli Oggetti

Un personaggio può trasportare gli oggetti in tre modi: tenuto, indossato e
riposto. Gli oggetti tenuti sono nelle tue mani; un personaggio di solito ha due
mani che gli permettono di tenere un oggetto con ogni mano, o un solo oggetto a
due mani usandole entrambe. Gli oggetti indossati sono dentro tasche, borse da
cintura, bandoliere, foderi e così via; possono essere recuperati e risistemati
abbastanza rapidamente. Gli oggetti riposti sono in uno zaino o in un
contenitore simile, e quindi sono più difficili da recuperare.

Estrarre un oggetto indossato o cambiare il modo in cui lo stai portando
generalmente richiede che usi un'azione [Interagire](/azioni/interagire) (mentre
per lasciar cadere un'oggetto usi, invece, l'azione
[Lasciare](/azioni/interagire)). La tabella
[Cambiare Equipaggiamento](#cambiare-equipaggiamento)elenca alcuni dei modi con
cui potresti cambiare gli oggetti che stai tenendo o portando e il numero di
mani necessario per farlo.

Vari modi d’uso degli oggetti richiedono di impiegare azio- ni multiple. Per
esempio, bere una pozione conservata in una borsa della tua cintura richiede di
usare un’azione Interagire per estrarla e dopo di usare una seconda azione per
berla, come è descritto alla sua voce Attivazione
([Sieri](/regole/TODO-serums)).

### Volume

Portare oggetti particolarmente pesanti o ingombranti può rendere più difficile
muoverti, così come sovraccaricarti con troppi equipaggiamenti. Il valore Volume
di un oggetto rispecchia quanto sia difficile manipolarlo, rappresentando la sua
taglia, il suo peso e in generale la difficoltà nel portarlo. Se possiedi un
alto modificatore di Forza, di solito non devi preoccuparti del Volume a meno
che tu non stia trasportando una quantità considerevole di oggetti.

#### Limiti di Volume

Puoi trasportare una quantità di Volume pari a 5 più il tuo modificatore di
Forza senza penalità; se ne trasporti di più, ottieni la condizione
[ingombrato](/condizioni/ingombrato). Non puoi tenere o portare un Volume
superiore a 10 più il tuo modificatore di Forza.

#### Valori Di Volume

Un oggetto può avere un numero per indicare il suo valore di Volume, oppure può
essere leggero (indicato da una L) o può avere volume trascurabile (indicato da
un —) al fine di determinare il Volume. Per esempio, un’armatura serie sprezzo
ha Volume 3, una spada da duello ha Volume 1, un pugnale o una gemma
dell'incantesimo sono leggeri, e un credistick ha Volume trascurabile. Dieci
oggetti leggeri contano come Volume 1 e puoi arrotondare le frazioni per difetto
(quindi 9 oggetti leggeri contano come Volume 0, e 11 oggetti leggeri come
Volume 1). Gli oggetti di Volume trascurabile non contano ai fini del Volume a
meno che non provi a portarne un numero eccessivo, a discrezione del GM.

#### Stimare il Volume di un Oggetto

Come regola generale, un oggetto che pesa dai 2,5 ai 5 chilogrammi ha Volume 1,
un oggetto che pesa meno di qualche centinaio di grammi ha Volume trascurabile,
infine tutto ciò che sta nel mezzo è leggero. Oggetti particolarmente scomodi da
portare, o ingombranti, potrebbero avere valori di Volume più alti. Per esempio,
un palo di 3 metri non è pesante ma la sua lunghezza rende difficile muoverti
mentre ne porti uno con te, per cui il suo Volume è 1. Gli oggetti costruiti per
creature più grandi o più piccole possiedono valori di Volume maggiori o
inferiori, come descritto in
[Oggetti di Taglie Diverse](#oggetti-di-taglie-diverse).

#### Volume delle Creature

Potresti aver bisogno di conoscere il Volume di una creatura, in particolare se
necessiti di trasportare qualcuno. La tabella di seguito elenca il Volume tipico
di una creatura basato sulla sua taglia, però il GM potrebbe modificare questi
valori. Costrutti o molte creature con il tratto
[tecnologico](/tratti/tecnologico) pesano di più

| Taglia della Creatura | Volume |
| --------------------- | ------ |
| Minuscola             | 1      |
| Piccola               | 3      |
| Media                 | 6      |
| Grande                | 12     |
| Enorme                | 24     |
| Mastodontica          | 48     |

`{caption="Volume delle Creature"}`

#### Trascinare

In alcune situazioni, potresti trascinare un oggetto o una creatura invece di
portarla. Se stai trascinando qualcosa, considera il suo Volume come metà. Di
norma puoi trascinare una sola cosa alla volta, devi usare entrambe le mani per
farlo e trascini lentamente (più o meno 15 metri al minuto). Usa il Volume
totale di ciò che stai trascinando, così se hai un sacco caricato con dei beni,
usa l’ammontare di tutto il Volume che contiene.

## Oggetti e Taglie

Le regole del Volume di questo capitolo si riferiscono alle creature Piccole e
Medie, poiché la maggior parte delle stirpi è di queste taglie; tuttavia, altre
stirpi non comuni o rare potrebbero essere più grandi o più piccole e richiedere
oggetti appositamente creati per creature di tali taglie. Le creature Grandi
possono trasportare di più e le creature più piccole possono trasportare di
meno, come indicato nella tabella Conversioni di Volume.

Queste regole per i limiti di Volume di solito si presentano quando un gruppo
cerca di caricare una cavalcatura o un compagno animale. Le regole per gli
oggetti di taglie diverse tendono a entrare in gioco quando i personaggi
sconfiggono una creatura grande che ha un equipaggiamento, poiché di solito le
uniche creature di altre taglie sono quelle sotto il controllo del GM.

Nella maggior parte dei casi, le creature Piccole o Medie possono impugnare
un'arma Grande, anche se è ingombrante e dà loro la condizione maldestro 1, e i
vantaggi della dimensione maggiore sono annullati dalla difficoltà di brandire
l'arma, quindi non garantisce alcun beneficio speciale. Un'armatura Grande è
semplicemente troppo grossa per le creature Piccole e Medie.

### Conversioni di Volume per Taglie Diverse

Come indicato nella tabella Conversioni di Volume, le creature Grandi o più
grandi sono meno ingombrate dagli oggetti voluminosi rispetto alle creature
Piccole o Medie, mentre le creature Minuscole si sovraccaricano più rapidamente.
Una creatura Grande tratta 10 oggetti di Volume 1 come 1 Volume, una creatura
Enorme tratta 10 oggetti di Volume 2 come 1 Volume e così via. Una creatura
Minuscola considera 10 oggetti di Volume trascurabile come Volume 1. Gli oggetti
di Volume trascurabili funzionano in modo simile: una creatura Enorme considera
gli oggetti di Volume 1 come trascurabili, quindi può trasportare qualsiasi
numero di oggetti con Volume 1. Una creatura Minuscola non tratta nessun oggetto
come se avesse Volume trascurabile.

| Taglia della Creatura | Limite di Volume | Considera come Leggero | Considera come Trascurabile |
| --------------------- | ---------------- | ---------------------- | --------------------------- |
| Minuscola             | Metà             | —                      | nulla                       |
| Piccola o Media       | Standard         | L                      | —                           |
| Grande                | x2               | Volume 1               | L                           |
| Enorme                | x4               | Volume 2               | Volume 1                    |
| Mastodontica          | x8               | Volume 4               | Volume 2                    |

`{caption="Conversioni di Volume"}`

### Oggetti di Taglie Diverse

Le creature di taglia diversa da Piccola o Media hanno bisogno di oggetti adatti
alla loro taglia. Questi oggetti hanno un Volume diverso ed eventualmente un
prezzo diverso. La tabella Oggetti di Taglie Diverse fornisce la conversione di
Prezzo e Volume per questi oggetti.

| Taglia della Creatura | Prezzo   | Volume   | Leggero Diventa | Trascurabile Diventa |
| --------------------- | -------- | -------- | --------------- | -------------------- |
| Minuscola             | Standard | Metà\*   | —               | —                    |
| Piccola o Media       | Standard | Standard | L               | —                    |
| Grande                | Standard | x2       | Volume 1        | L                    |
| Enorme                | x4       | x4       | Volume 2        | Volume 1             |
| Mastodontica          | x8       | x8       | Volume 4        | Volume 2             |

`{caption="Oggetti di Taglie Diverse" footnote="\* Un oggetto il cui Volume verrebbe ridotto a meno di 1 ha Volume leggero."}`

Per esempio, una doshko di taglia adatta per una creatura Media ha un prezzo di
20 crediti e Volume 1, quindi una creata per una creatura Enorme costa 4 mo e ha
Volume 4. Una creata per una creatura Minuscola costa comunque 20 crediti (a
causa della sua complessità) e ha metà del Volume (arrotondando per difetto, ha
Volume leggero). Poiché il modo in cui una creatura tratta il Volume e il Volume
dell'equipaggiamento di taglia adatta a siffatta creatura scalano allo stesso
modo, le creature Minuscole o Grandi (o più grandi) di solito possono indossare
e portare circa la stessa quantità di equipaggiamento di una creatura Media.

Gli oggetti magici o tecnologici di livello superiore che costano
significativamente più di 8 volte il costo di un oggetto mondano utilizzano il
loro Prezzo indicato, indipendentemente dalla taglia. I materiali preziosi,
invece, hanno un prezzo basato sul Volume dell'oggetto, quindi moltiplica il
valore del Volume come descritto nella tabella Oggetti di Taglie Diverse, quindi
usa la formula nella voce del materiale per determinare il prezzo dell'oggetto.

### Impugnare gli Oggetti

Alcune capacità richiedono che tu impugni un oggetto, di solito un’arma. Stai
impugnando un oggetto ogni volta che lo stai tenendo con il numero di mani
necessario per usarlo in modo efficace. Mentre impugni un oggetto, non lo stai
soltanto portando con te: sei pronto a usarlo. Altre capacità potrebbero
richiederti semplicemente di portare un oggetto o possederlo; queste si
applicano fintanto che hai l’oggetto con te, non devi impugnarlo.

| Cambiamento                                                                                            | Mani  | Azione     |
| ------------------------------------------------------------------------------------------------------ | ----- | ---------- |
| Estrarre o riporre un oggetto indossato, scambiare un oggetto con un'altro o raccogliere un oggetto^1^ | 1 o 2 | Interagire |
| Passare un oggetto o prenderlo da una creatura consenziente^2^                                         | 1 o 2 | Interagire |
| Lasciar cadere a terra un oggetto                                                                      | 1 o 2 | Lasciare   |
| Staccare uno scudo o un oggetto allacciato a te                                                        | 1     | Interagire |
| Cambiare l’impugnatura rimuovendo una mano dall’oggetto                                                | 2     | Lasciare   |
| Cambiare l’impugnatura aggiungendo una mano all’oggetto                                                | 2     | Interagire |
| Recuperare un oggetto da uno zaino^3^ o una borsa a tracolla                                           | 2     | Interagire |

`{caption="Cambiare Equipaggiamento" footnote="^1^ Se recuperi un oggetto a due mani con una mano sola, devi comunque cambiare l’impugnatura prima di poterlo impugnare o usare.<br>^2^ Una creatura deve avere una mano libera affinché qualcuno le passi un oggetto, e poi potrebbe dover cambiare l’impugnatura se riceve un oggetto che richiede due mani per essere impugnato o usato.<br>^3^ Recuperare un oggetto riposto nel proprio zaino richiede prima di togliersi lo zaino con un’azione Interagire separata."}`

## Migliorare l’Equipaggiamento

La maggior parte dei tipi di armature, scudi e armi in Starfinder è disponibile
in una varietà di gradi. Ogni grado rappresenta una versione migliorata di quel
pezzo di equipaggiamento e dovrebbe essere ambito quando il tuo personaggio
raggiunge il livello appropriato. Sebbene versioni di livello superiore
dell’equipaggiamento siano disponibili sul mercato aperto, molti avventurieri
preferiscono compiere lo sforzo di potenziare il loro equipaggiamento esistente
invece di acquistarne di nuovo.

### Gradi dell’Equipaggiamento

L’equipaggiamento è generalmente suddiviso in sette gradi: commerciale, tattico,
avanzato, superiore, d'élite, definitivo e ineguagliabile. Sebbene la maggior
parte delle armature, scudi e armi possa esistere in qualsiasi grado da
commerciale a ineguagliabile, alcuni equipaggiamenti non esistono a certi gradi
e devono essere acquistati o fabbricati a un grado superiore in partenza.
L’equipaggiamento diverso da armature, armi e scudi esiste solo nei gradi
specificamente indicati nell’oggetto e non può essere migliorato a un grado
superiore se non è indicato.

[Armature](/regole/player-core/6-equipaggiamento/armature),
[scudi](/regole/player-core/6-equipaggiamento/scudi) e
[armi](/regole/player-core/6-equipaggiamento/armi) sono tipicamente elencati
utilizzando il loro grado più basso disponibile, di solito commerciale. Ogni
grado oltre il primo fornisce all’equipaggiamento statistiche aggiuntive come
riportato nelle tabelle riportate per l’oggetto appropriato. Gli equipaggiamenti
che presentano più gradi nella loro voce non usano queste tabelle ma utilizzano
invece le statistiche elencate per ciascun grado nella loro descrizione.

Armature, scudi e armi ottengono più slot miglioria man mano che vengono
potenziati. I gradi più alti delle armature aggiungono più CA e acquisiscono il
tratto resiliente, migliorando i tiri salvezza del loro portatore del valore
indicato. I gradi più alti delle armi hanno dadi di danno migliorati e
acquisiscono il tratto [tracciante](/tratti/tracciante), migliorando i loro tiri
per colpire del valore indicato. I gradi più alti degli scudi hanno aumentata
Durezza, Punti Ferita e SR.

### Migliorare l’Equipaggiamento

Un personaggio addestrato o superiore in Artigianato può migliorare un oggetto
usando l’oggetto originale e PBU come materiali grezzi seguendo lo stesso
processo dell’attività Fabbricare, ad eccezione di quanto indicato in seguito.
L’oggetto originale fornisce materiali grezzi pari al suo prezzo. La CD della
prova di Artigianato per migliorare un oggetto è determinata dal livello
dell’oggetto finale. Non hai bisogno della formula per migliorare un oggetto,
poiché le istruzioni sono facilmente reperibili su una qualsiasi infosfera e di
solito vengono fornite come file complementare quando acquisti
l’equipaggiamento, ma Fabbricare senza una formula significa che dovrai fornire
materiali grezzi pari al prezzo dell’oggetto. Occorre solo 1 giorno per
migliorare un oggetto spendendo in materiali la parte restante del suo Prezzo.

Se possiedi la formula dell’oggetto, puoi migliorarlo fornendo PBU pari alla
metà della differenza tra i due oggetti, ma devi lavorare più giorni per ridurre
i materiali necessari per completare l’oggetto come di consueto con l’attività
Fabbricare. Non puoi migliorare un oggetto a una versione di grado superiore se
non sei in grado di Fabbricare oggetti di quel livello.

> ### Saltare Gradi nella Fabbricazione
>
> Sebbene tu possa tentare di migliorare un oggetto direttamente da commerciale
> a ineguagliabile in 1 giorno, farlo aumenta significativamente la CD della
> prova di Artigianato e quindi comporta una maggiore probabilità di fallimento.
> Rende anche più difficile fabbricare usando meno materiali quando hai una
> formula rispetto a tentare di Fabbricare l’oggetto un grado alla volta. Quando
> migliori più gradi alla volta, puoi applicare solo una riduzione del costo
> basata sul costo necessario per raggiungere il grado immediatamente inferiore.
>
> Per esempio, se Chk Chk volesse migliorare il suo dolorfalcione commerciale in
> un dolorfalcione tattico, la CD sarebbe 16 e servirebbero 350 PBU per
> completarla in 1 giorno. Se usa una formula, può spendere uno o più giorni
> fabbricando per ridurre il costo in PBU usando l’attività Fabbricare, fino
> alla metà (175 PBU) come di norma. Chk Chk potrebbe migliorare il suo
> dolorfalcione commerciale in un dolorfalcione avanzato in un giorno con una
> prova di Artigianato CD 19 e 650 PBU, ma sarebbe comunque limitato a ridurre
> il costo di 175 PBU.
>
> In qualsiasi momento, Chk Chk può interrompere di migliorare la sua arma e
> usarla al grado raggiunto nel processo di Fabbricazione, tenendo traccia degli
> PBU investiti fino a quel momento per futuri tentativi di Fabbricare anche se
> l’arma viene danneggiata durante l’interruzione.

## Danno agli Oggetti

Un oggetto può essere rotto o distrutto se subisce abbastanza danni. Ogni
oggetto possiede un valore di **Durezza**. Ogni volta che un oggetto subisce
danni, riduci quei danni del valore di Durezza dell’oggetto. I danni restanti
riducono i Punti Ferita dell’oggetto. Di solito un oggetto subisce danno solo
quando una creatura lo sta attaccando direttamente; solitamente gli oggetti
bersagliati includono porte e trappole. Una creatura che ti attacca, in genere,
non danneggia la tua armatura o altri equipaggiamenti, anche se ti colpisce.
Tuttavia, la reazione [Parare con lo Scudo](/azioni/parare-con-lo-scudo) può far
subire danni al tuo scudo dato che lo usi per prevenire danni a te stesso,
inoltre alcuni mostri possiedono delle capacità eccezionali che possono
danneggiare i tuoi oggetti.

Un oggetto che subisce danni può diventare [**rotto**](/condizioni/rotto) e alla
fine distrutto. L’oggetto diventa rotto quando i suoi Punti Ferita sono pari o
inferiori alla sua **Soglia di Rottura (SR)**; una volta che i suoi Punti Ferita
sono ridotti a 0, l’oggetto è distrutto. Un oggetto rotto si trova nella
condizione rotto finché non è [Riparato](/azioni/riparare) oltre la sua Soglia
di Rottura. Qualsiasi cosa che in automatico rende un oggetto rotto
immediatamente riduce i suoi Punti Ferita alla sua Soglia di Rottura se
l’oggetto possiede più Punti Ferita di essa quando l’effetto si verifica. Se un
oggetto non ha una Soglia di Rottura, allora non presenterà cambiamenti
rilevanti alle sue funzionalità dovuti all’essere rotto, ma verrà comunque
distrutto a 0 Punti Ferita. Un oggetto distrutto non può essere Riparato.

La Durezza, i Punti Ferita e la Soglia di Rottura di un oggetto dipendono, di
solito, dai materiali con cui è costruito. Queste informazioni vengono
presentate nel _Starfinder GM Core_.

### Immunità degli Oggetti

Gli oggetti inanimati e i pericoli sono immuni ad attacchi non letali, effetti
di morte, effetti mentali, guarigione, malattia, sanguinamento, spirito, veleno,
vitalità e vuoto, come anche alle condizioni
[affaticato](/condizioni/affaticato), [condannato](/condizioni/condannato),
[nauseato](/condizioni/nauseato), [paralizzato](/condizioni/paralizzato),
[privo di sensi](/condizioni/privo-di-sensi) e
[risucchiato](/condizioni/risucchiato). Un oggetto dotato di una mente non è
immune agli effetti mentali. Molti oggetti sono immuni ad altre condizioni, a
discrezione del GM. Per esempio, una spada non può muoversi, quindi non può
subire penalità alla sua
[Velocità](/regole/player-core/8-giocare/movimento#velocita), però un effetto
che provoca una penalità alla Velocità potrebbe funzionare su una trappola con
lame mobili.

> ### Rotto
>
> Rotto è una condizione che influenza gli oggetti. Un oggetto è rotto quando il
> danno ha ridotto i suoi Punti Ferita al di sotto della sua Soglia di Rottura.
> Un oggetto rotto non può essere usato per le sue normali funzioni e neppure ti
> concede bonus, ad eccezione delle armature. Un’armatura rotta continua a
> concedere i suoi bonus di oggetto alla CA, però impone anche penalità alla CA
> in base alla sua categoria: -1 per le armature leggere rotte, -2 per le
> armature medie rotte e infine -3 per le armature pesanti rotte. Un oggetto
> rotto impone comunque penalità e limitazioni che di norma sono causate dal
> portarlo, tenerlo o impugnarlo. Se un effetto rende un oggetto rotto in
> automatico e l’oggetto ha più PF della sua SR, quell’effetto riduce anche i PF
> attuali dell’oggetto alla sua Soglia di Rottura.

## Oggetti Scadenti

Improvvisati o di dubbia fattura, gli oggetti scadenti non sono mai disponibili
per l’acquisto se non nelle comunità più disperate. Quando è disponibile, un
oggetto scadente di solito costa la metà del Prezzo di un oggetto normale,
sebbene tu non possa mai venderne uno, in nessun caso.

Gli attacchi e le prove che interessano gli oggetti scadenti subiscono penalità
di oggetto -2. Questa penalità si applica anche alle CD a cui gli oggetti
scadenti si applicano (ad esempio alla CA per chi indossa un’armatura scadente o
alla CD per liberarsi da manette scadenti). Un’armatura scadente inoltre
peggiora di 2 la penalità alle prove dell’armatura. I PF e la SR di un oggetto
scadente sono la metà rispetto a un oggetto normale del suo stesso tipo.

## Formule

Le formule sono istruzioni formalizzate per creare oggetti. La loro finalità
principale consiste nel ridurre il tempo richiesto per cominciare l’attività
Fabbricare, il che può tornare utile per gli oggetti che crei frequentemente. Di
solito puoi leggere una formula fintanto che sai leggere la lingua in cui è
scritta, anche se potresti non avere l’abilità per Fabbricare l’oggetto. Alcune
aziende usano la crittografia per proteggere le loro formule. Se ottieni una
formula di un oggetto non comune o più raro, hai accesso a quell’oggetto e puoi
quindi Fabbricarlo. Queste formule possono essere significativamente più
preziose… ammesso tu riesca a trovarle!

Al Prezzo indicato nella tabella puoi comprare delle formule comuni oppure
pagare un PNG che ti lasci copiare la sua formula. Una formula acquistata è un
file virtuale scaricato su un computer che contiene gli schemi e i modelli 3D
pronti per la stampa. Le formule cartacee possono essere trovate per alcuni
oggetti, queste hanno Volume leggero e non hanno il tratto virtuale.

Se possiedi una formula, puoi [Fabbricarne](/azioni/fabbricare) una copia usando
l’abilità [Artigianato](/abilita/artigianato). Puoi anche Fabbricare una formula
sottoponendo un oggetto che possiedi a ingegneria inversa: usa il Prezzo della
forma e la CD per Fabbricare dell’oggetto. Devi soddisfare tutti i requisiti
necessari a Fabbricare l’oggetto, ma non hai bisogno di avere accesso
all’oggetto o soddisfare i Requisiti di Fabbricazione speciali indicati nel
blocco statistiche dell’oggetto, a meno che il GM non stabilisca diversamente.

| Livello dell’Oggetto | Prezzo della Formula |
| -------------------- | -------------------- |
| 0\*                  | 5 crediti            |
| 1                    | 10 crediti           |
| 2                    | 20 crediti           |
| 3                    | 30 crediti           |
| 4                    | 50 crediti           |
| 5                    | 80 crediti           |
| 6                    | 130 crediti          |
| 7                    | 180 crediti          |
| 8                    | 250 crediti          |
| 9                    | 350 crediti          |
| 10                   | 500 crediti          |
| 11                   | 700 crediti          |
| 12                   | 1,000 crediti        |
| 13                   | 1,500 crediti        |
| 14                   | 2,250 crediti        |
| 15                   | 3,250 crediti        |
| 16                   | 5,000 crediti        |
| 17                   | 7,500 crediti        |
| 18                   | 12,000 crediti       |
| 19                   | 20,000 crediti       |
| 20                   | 35,000 crediti       |

`{caption="Formule" footnote="\* Le formule per tutti gli oggetti comuni di livello 0 appartenenti a questo capitolo possono essere comprate in blocco in un'[app per creatori](/equipaggiamento/app-per-creatori)."}`
