---
source: Player Core (Eng), pag. 244
original-name: Armor
original-srd: https://2e.aonsrd.com/rules/206-armor
navigation-order: 2
navigation-disable: true
navigation-sub-hide: true
---

# Armature

L’armatura aumenta le difese del tuo personaggio, anche se alcune armature medie
o pesanti possono ostacolarne i movimenti. Se vuoi aumentare la difesa del tuo
personaggio, oltre a quella fornita dalla tua armatura, puoi usare uno scudo.
L’armatura protegge il tuo personaggio solo mentre la sta indossando.

---

## Classe Armatura

La tua **Classe Armatura (CA)** misura quanto bene puoi difenderti contro gli
attacchi. Quando una creatura ti attacca, la tua Classe Armatura è la CD per
quel tiro per colpire.

Usa il tuo bonus di competenza relativo alla categoria (leggera, media o
pesante) o al tipo specifico di armatura che stai indossando. Se non stai
indossando un’armatura, usa la tua competenza nella difesa senz’armatura.

## Indossare e Togliersi l’Armatura

Vestirsi e spogliarsi di un’armatura richiede tempo, quindi assicurati di averla
indosso quando ne hai bisogno! Indossare e togliersi un’armatura sono entrambe
attività che comportano molte azioni Interagire. Indossare un’armatura leggera
richiede 1 minuto, un’armatura media o pesante 5 minuti e togliersi qualsiasi
armatura richiede 1 minuto.

## Protezione Ambientale

La galassia è un luogo vasto e meraviglioso, pieno di innumerevoli pericoli e
mondi, ma lo spazio è inospitale e incredibilmente letale. Ogni tipo di armatura
moderna possiede protezioni ambientali integrate che, quando attivate, ti
proteggono dal vuoto dello spazio. Queste protezioni ti permettono di
sopravvivere per alcuni giorni se devi effettuare riparazioni allo scafo di
un'astronave, esplorare un mondo alieno privo di aria o resistere
all’esposizione dovuta a una breccia ambientale mentre sei intrappolato in una
stazione spaziale. Alcune armature ottengono questo tramite un campo ambientale
(un piccolo campo di forza regolato appositamente per proteggere dal vuoto e che
non riduce i danni degli attacchi), mentre altre possono essere chiuse con
caschi e sigilli ermetici. Mentre utilizzi le protezioni ambientali della tua
armatura, questa può proteggerti dagli effetti ambientali pericolosi del vuoto e
facilitare una respirazione autosufficiente. Questo ti permette di sopravvivere
e respirare in un’atmosfera densa o rarefatta, in un vuoto o mentre sei immerso
in un liquido (le guarnizioni di sicurezza e il respiratore non offrono alcuna
protezione dagli effetti di liquidi dannosi, come acido o lava). La protezione
dell’armatura non ti protegge dall’inalazione di fumo, veleni inalati, atmosfere
tossiche o corrosive.

Le protezioni ambientali dell’armatura funzionano solo in un’atmosfera densa o
rarefatta, in un vuoto o in un liquido non pericoloso. In tutti gli altri
ambienti, l’armatura è progettata per ridurre l'attività, ricaricare la sua
riserva d’aria e filtrare l’ambiente circostante entrando in modalità a bassa
potenza. Questo permette all’armatura di conservare energia e aria per emergenze
inaspettate e garantisce che i suoi delicati sistemi funzionino sempre alla
massima efficienza. Per proteggerti da altri pericoli ambientali, come
radiazioni, puoi installare potenziamenti per armature negli slot di
miglioramento della tua armatura.

**Protezioni dell’Armatura:** Tutte le armature, eccetto quelle con il tratto
[esposto](/tratti/esposto), ti permettono di respirare e sopravvivere in
un’atmosfera densa o rarefatta, in un vuoto o in ambienti subacquei non
pericolosi. Questo non impedisce a tossine inalate o effetti simili di penetrare
nei sistemi della tua armatura. Le stirpi come i kalo, che richiedono condizioni
ambientali specifiche per sopravvivere, possono facilmente ottenere o modificare
un’armatura per soddisfare queste necessità. Chi la indossa può attivare o
disattivare le protezioni dell’armatura con un’azione
[Interagire](/azioni/interagire). Le protezioni ambientali di una corazza durano
per un numero di giorni pari al suo livello oggetto (minimo 1 giorno).

### Attivazione e Durata

Le protezioni ambientali di una corazza durano per un numero di giorni pari al
suo livello oggetto. Attivare o disattivare queste protezioni ambientali
richiede una singola azione [Interagire](/azioni/interagire) se stai indossando
l’armatura. Attivare le protezioni ambientali su un’armatura indossata da una
creatura consenziente richiede 2 azioni e possiede il tratto
[maneggiare](/tratti/maneggiare). Grazie ai sistemi di sicurezza integrati, non
puoi disattivare le protezioni ambientali di un’armatura indossata da una
creatura non consenziente.

La durata delle protezioni ambientali dell’armatura è consumata in incrementi di
1 giorno. Ricaricare questa durata richiede accesso a un’astronave funzionante o
a una stazione di ricarica ambientale (di solito disponibile nella maggior parte
degli insediamenti tecnologicamente avanzati o mediamente avanzati) e richiede
10 minuti. La maggior parte delle stazioni che ricaricano dispositivi, come le
batterie, ricaricano anche le protezioni ambientali delle armature, e il loro
utilizzo è tipicamente gratuito. Le altre funzioni dell’armatura che non
possiedono una durata continuano a funzionare normalmente.

## Statistiche delle Armature

La tabella Armature presenta le statistiche per le armature che possono essere
acquistate e indossate, organizzate per categoria. Le colonne in entrambe le
tabelle forniscono le seguenti statistiche.

### Categoria

La categoria dell’armatura (senz’armatura, armatura leggera, armatura media o
armatura pesante) indica quale bonus di competenza usi mentre stai indossando
l’armatura.

### Bonus alla CA

Questo numero è il bonus di oggetto che sommi all’armatura quando determini la
Classe Armatura.

### Modificatore Massimo di Destrezza (Des Massimo)

Questo numero è il valore del modificatore di Destrezza massimo che puoi
applicare alla tua CA mentre stai indossando una data armatura. Per esempio, se
hai +4 come modificatore di Destrezza e indossi una pelle di defrex commerciale,
applichi solo bonus +1 dal tuo modificatore di Destrezza alla tua CA mentre
indossi quell’armatura.

### Penalità alle Prove

Mentre indossi la tua armatura, subisci questa penalità alle prove di abilità
basate su Forza e Destrezza, tranne per quelle che possiedono il tratto attacco.
Se soddisfi la soglia di Forza dell’armatura (vedi [Forza](#forza) di seguito)
non subisci questa penalità.

### Penalità alla Velocità

Mentre indossi un’armatura subisci penalità alla tua Velocità, indicata a questa
voce, così come a qualsiasi altro tipo di movimento che possiedi, come Velocità
di scalare o Velocità di nuotare, fino a una Velocità minima di 1,5 metri. Se
soddisfi la soglia di Forza dell’armatura (vedi [Forza](#forza) di seguito),
riduci la penalità di 1,5 metri.

### Forza

Questa voce indica il punteggio di Forza minimo necessario per ridurre o
annullare alcune penalità imposte dall’armatura. Se la tua Forza è pari o
superiore a questo valore, non subisci più penalità di armatura alle prove e
riduci di 1,5 metri la penalità alla Velocità (fino a nessuna penalità se questa
era di -1,5 metri, oppure fino a una penalità di -1,5 metri se la penalità era
di -3 metri).

### Volume

Questa voce indica il Volume dell’armatura, presupponendo che tu stia indossando
l’armatura e che il suo peso sia distribuito sul tuo corpo. Un’armatura che
viene trasportata di solito ha 1 Volume in più rispetto a quello elencato (o ha
un Volume totale di 1 per le armature con Volume leggero). Il
[Volume di un’armatura è aumentato o diminuito](/regole/player-core/8-giocare/movimento#creature-di-taglie-differenti)
se essa è pensata per creature che non sono di taglia Piccola o Media.

### Migliorie

Le armature possono essere personalizzate con migliorie, che includono modifiche
all’armatura tecnologiche e fusioni magiche di armatura. Questo indica quante
migliorie si possono [Installare](/azioni/installare-miglioria) sull'armatura.

### Gruppo

Ogni tipo di armatura media o pesante appartiene a un gruppo di armature che le
classifica insieme a tipi analoghi di armatura. Alcune capacità fanno
riferimento ai gruppi di armature, generalmente per concedere effetti di
[specializzazione dell’armatura](#effetti-di-specializzazione-dellarmatura).

## Tratti dell’Armatura

I tratti di ogni armatura sono presenti a questa voce. Un’armatura può avere i
tratti seguenti.

[**Analogica**](/tratti/analogico)**:** Sebbene questa armatura non incorpora
elettronica avanzata, sistemi informatici e fonti di energia elettrica, è stata
comunque prodotta e calibrata utilizzando tecnologie avanzate e materiali
moderni. Questa armatura è immune alle capacità che prendono di mira la
tecnologia. Le rune dell’armatura (_Pathfinder GM Core_ 226) non funzionano su
questa armatura a meno che essa non abbia anche il tratto
[arcaico](/tratti/arcaico). Le armature analogiche hanno solitamente il tratto
[esposto](/tratti/esposto).

[**Arcaica**](/tratti/arcaico)**:** Questa armatura è realizzata utilizzando
metodi e materiali tradizionali. Tutte le armature di Pathfinder hanno il tratto
arcaico. Le rune dell’armatura (_Pathfinder GM Core_ 226) funzionano normalmente
con un’armatura arcaica.

[**Baluardo**](/tratti/baluardo)**:** L’armatura ti copre in modo così completo
da fornirti dei benefici contro alcuni effetti che infliggono danni. Ai TS su
Riflessi per evitare un effetto che infligge danni, come ad esempio una palla di
fuoco, aggiungi un modificatore di +3 invece del tuo modificatore di Destrezza.

[**Confortevole**](/tratti/confortevole)**:** L’armatura è talmente comoda che
puoi riposare normalmente mentre la stai indossando.

[**Esposta**](/tratti/esposto)**:** Questa armatura non è dotata di protezioni
ambientali. Tutte le armature [arcaiche](/tratti/arcaico) hanno il tratto
esposto.

[**Flessibile**](/tratti/flessibile): L’armatura è abbastanza flessibile da non
ostacolare la maggior parte delle azioni. Non applichi la sua penalità alle
prove per le prove di Acrobazia o Atletica.

[**Ponderosa**](/tratti/ponderoso)**:** L’armatura ha parti mobili o altri
elementi completi che rallentano il tempo di reazione di chi la indossa. Mentre
indossi l’armatura subisci penalità -1 alle prove di iniziativa. Se non soddisfi
il requisito del punteggio di Forza dell’armatura, questa penalità incrementa
fino alla penalità alle prove dell’armatura, se è peggiore.

[**Resiliente**](/tratti/resiliente)**:** Questa armatura è stata sviluppata con
diversi sistemi integrati di ricalibrazione e difesa. Mentre indossi
quest’armatura, ottieni un bonus oggetto ai tiri salvezza pari al valore
indicato.

[**Rumorosa**](/tratti/rumoroso): Quest’armatura è rumorosa ed è probabile che
allerti gli altri della tua presenza. La penalità alle prove dell’armatura si
applica alle prove di Furtività anche se soddisfi il punteggio di Forza
richiesto.

[**Tecnologica**](/tratti/tecnologico)**:** Questa armatura incorpora
elettronica, sistemi informatici, fonti di energia integrate e un’unità di
comunicazione.

## Effetti di Specializzazione dell’Armatura

Certi privilegi di classe possono concederti benefici aggiuntivi con alcune
armature, e questo è detto effetto di specializzazione dell’armatura. L’effetto
esatto dipende dal gruppo di armature al quale appartiene la tua armatura, come
elencato di seguito.

**Ceramica:** Delicate ma robuste, le piastre in ceramica trattata sono comuni
nelle tute spaziali. Resistono al calore e ad altri pericoli ambientali e sono
abbastanza leggere da essere indossate agevolmente. Ottieni resistenza ai danni
da acido, freddo, fuoco ed elettricità pari a 1 + il valore di resiliente
dell’armatura per un’armatura media, oppure 2 + il valore di resiliente
dell’armatura per un’armatura pesante.

**Composita:** Le numerose parti sovrapposte di quest’armatura ti proteggono
dagli attacchi perforanti. Ottieni resistenza ai danni perforanti pari a 1 + il
valore di resiliente dell'armatura per le armature medie, oppure 2 + il valore
di resiliente dell’armatura per quelle pesanti.

**Cuoio:** Lo spesso secondo strato dell’armatura disperde la forza dell’impatto
per ridurre il danno contundente. Ottieni resistenza ai danni contundenti pari a
1 + il valore di resiliente dell'armatura per le armature medie, oppure 2 + il
valore di resiliente dell’armatura per quelle pesanti.

**Maglia:** L’armatura è così flessibile che può piegarsi subendo un colpo
critico e assorbirne parte dell’impatto. Riduci il danno da colpi critici di 4 +
il valore di resiliente dell’armatura per le armature medie, oppure di 6 + il
valore di resiliente dell’armatura per quelle pesanti. Questo non può ridurre il
danno a un valore inferiore al danno tirato per il colpo prima di raddoppiare
per un colpo critico.

**Piastre:** Le robuste piastre deflettono le lame taglienti. Ottieni resistenza
ai danni taglienti pari a 1 + il valore di resiliente dell'armatura per le
armature medie, oppure 2 + il valore di resiliente dell’armatura per quelle
pesanti.

**Polimeri:** Questa armatura flessibile ti protegge dal calore e dalla forza
disperza. Ottieni resistenza ai danni ad area pari a 1 + il valore di resiliente
dell’armatura per un’armatura media, oppure 2 + il valore di resiliente
dell’armatura per un’armatura pesante.

## Descrizioni delle Armature

Di seguito è descritto più nel dettaglio ogni tipo di armatura.

[**Armatura da Corsaro**](/equipaggiamento/armatura-da-corsaro)**:** L’armatura
da crosaro prende il nome dai pirati e fuorilegge che spesso la indossano. Di
solito consiste in un pettorale sotto una giacca o tuta da volo, stivali e
guanti pesanti, un elmo e cinghie e fondine nascoste per occultare armi.

[**Armatura del Soldato Nascosto**](/equipaggiamento/armatura-del-soldato-nascosto)**:**
Questa armatura pesante presenta un elmo fessurato che rivela solo gli occhi del
portatore. Questa tuta ceramica hi-tech comprende pettorale, spallacci,
bracciali e schinieri che si flettono con i movimenti del corpo.

[**Armatura Fuoco Celeste**](/equipaggiamento/armatura-fuoco-celeste)**:**
Questo indumento decorativo di armatura media presenta spallacci esagerati, ali
di drago stilizzate ed emblemi draconici sul retro e sul petto della corazza.
L’armatura fuoco celeste è spesso placcata in oro o altri metalli ornamentali,
sacrificando spazio per le migliorie in favore dello stile.

[**Armatura in Microtessuto**](/equipaggiamento/armatura-in-microtessuto)**:**
Questa armatura leggera è intrecciata con fibre ultraleggere che si flettono con
i movimenti del portatore ma diventano dure come l’acciaio all’impatto.

[**Armatura Shotalashu**](/equipaggiamento/armatura-shotalashu)**:** Questa
armatura tradizionale indossata dalla cavalleria lashunta su Castrovel è formata
da piastre flessibili ma robuste sovrapposte. Anticamente, un membro della
cavalleria shotalashu forgiava la propria armatura dalla pelle mutata della
propria cavalcatura, o più raramente dalla pelle di una cavalcatura caduta, per
onorarla nelle battaglie future. Imitazioni sintetiche sono di moda in alcune
parti di Castrovel.

[**Armatura Trapuntata**](/equipaggiamento/armatura-trapuntata)**:** Questa
armatura è composta da strati di tessuti cuciti insieme ed è popolare tra i
saccheggiatori. Su Akiton, alcune armature trapuntate sono in realtà costruite
con coperte e indumenti ereditari riutilizzati come protezione.

[**Armatura Veskariana Imperiale**](/equipaggiamento/armatura-veskariana-imperiale)**:**
Questa armatura pesante è composta da piastre metalliche interconnesse modellate
sul corpo del portatore con un motivo squamato. Paracoda e guanti artigliati
sono elementi standard di questa armatura.

[**Cappotto Corazzato**](/equipaggiamento/cappotto-corazzato)**:** Questo
soprabito è realizzato in pelle vera o sintetica e rinforzato con piastre
corazzate. I cappotti corazzati sono spesso realizzati su misura per abbinarsi
allo stile personale del portatore. Le versioni standard sono assegnate agli
ufficiali militari come parte dell’uniforme.

[**Pelle di Carbonio**](/equipaggiamento/pelle-di-carbonio)**:** Questa tuta
aderente in fibra di carbonio avvolge il corpo. La maggior parte sono di color
grigio opaco, indumenti funzionali, mentre i modelli più costosi e su misura
brillano come diamanti.

[**Pelle di Defrex**](/equipaggiamento/pelle-di-defrex)**:** Realizzata dalla
pelle di un feroce mammifero originario di Vesk-2, questa armatura media è
particolarmente popolare tra i vesk. Lastre conciate della spessa pelle della
creatura sono cucite insieme con fili metallici, e le giunture sono rinforzate
da borchie o scaglie metalliche.

[**Piastre Kyokor**](/equipaggiamento/piastre-kyokor)**:** Questa armatura
incorpora una tuta in policarbonato a copertura totale, costellata di portelli e
alloggiamenti e rivestita con piastre provenienti dagli infami colossi di
Daimalko. Le l'armatura di piastre kyokor include stivali, guanti e un elmo con
visiera trasparente.

[**Piastra Sottile**](/equipaggiamento/piastra-sottile)**:** Questa armatura a
piastre elegante ma rigida è spesso costruita con materiali traslucidi per
mettere in mostra la circuiteria dermica del portatore e viene indossata sotto
abiti larghi.

[**Seconda Pelle**](/equipaggiamento/seconda-pelle)**:** Un tessuto morbido ma
resistente si adatta perfettamente al corpo del portatore, offrendo una
protezione di base senza sacrificare il comfort. La seconda pelle è comunemente
indossata sotto abiti casual.

[**Serie Egida**](/equipaggiamento/serie-egida)**:** Le armature egida sono
gusci infusi di metallo stellare che racchiudono completamente il portatore,
incluso un elmo senza visiera spesso scolpito in uno stile personalizzato.
Sensori integrati trasmettono informazioni sensoriali all’utilizzatore, mentre
arti potenziati assistono nelle manovre. Muoversi in un’armatura egida è
scomodo, ma potente.

[**Serie Luce Solida**](/equipaggiamento/serie-luce-solida)**:** Un proiettore
fissato alla cintura o al bavero avvolge il corpo dell’utilizzatore in questo
scintillante guscio di luce solida. Le armature di luce solida di uso militare
seguono uno standard prevedibile, mentre gli utenti privati possono scegliere
tra numerose opzioni estetiche personalizzabili.

[**Serie Sprezzo**](/equipaggiamento/serie-sprezzo)**:** Questa armatura da
squadra è un guscio modellato in policarbonato rinforzato, con elmo e visiera
retrattile.

[**Tessuto Termico**](/equipaggiamento/tessuto-termico)**:** Le tute in tessuto
termico sono capi rinforzati con cappuccio, intrecciate con materiale termico e
fili di ventilazione, comunemente indossati per viaggi in climi umidi come le
giungle di Castrovel o di Pulonis.

[**Tuta di Estex**](/equipaggiamento/tuta-di-estex)**:** Questa ingombrante tuta
da volo è rinforzata con sottili pannelli di policarbonato cuciti tra strati di
tessuto tattico.

[**Tuta da Volo**](/equipaggiamento/tuta-da-volo)**:** Questa comoda tuta intera
è fatta di tessuto termico leggero ed è spesso decorata con toppe che mostrano
stemmi personali, grado militare o persino band preferite o squadre sportive.

[**Tuta dello Sciame**](/equipaggiamento/tuta-dello-sciame)**:** Naniti
specializzati formano una tuta a rete che si adatta a portatori con fisiologie
uniche o trasformabili.

[**Vestito da Viaggio Abadarcorp**](/equipaggiamento/vestito-da-viaggio-abadarcorp)**:**
I dirigenti di AbadarCorp hanno reso popolari questi completi d’affari
corazzati, adatti tanto alle sale riunioni quanto al campo di battaglia. Campi
di forza contingenti e piastre nascoste proteggono chi li indossa in situazioni
ostili. I modelli di grado superiore offrono maggiore protezione, insieme a
un’etichetta di design.

| Armatura                                              | Livello | Prezzo | Bonus CA | Des Massimo | Pen. Prove | Pen. Velocità | Volume | Migliorie | Gruppo | Tratti dell’Armatura                                                 |
| ----------------------------------------------------- | :-----: | :----: | :------: | :---------: | :--------: | :-----------: | :----: | :-------: | ------ | -------------------------------------------------------------------- |
| [Nessuna armatura](/equipaggiamento/nessuna-armatura) |    —    |   —    |    +0    |      —      |     —      |       —       |   —    |     —     | —      | [Esposta](/tratti/esposto)                                           |
| [Tuta da Volo](/equipaggiamento/tuta-da-volo)         |    1    |   10   |    +0    |     +5      |     —      |       —       |   L    |     0     | Stoffa | [Analogica](/tratti/analogico), [confortevole](/tratti/confortevole) |

`{caption="Difesa Senz’Armatura"}`

| Armatura (Commerciale)                                                          | Livello | Prezzo | Bonus CA | Des Massimo | Pen. Prove | Pen. Velocità | Forza | Volume | Migliorie | Gruppo    | Tratti dell’Armatura                                                                                       |
| ------------------------------------------------------------------------------- | :-----: | :----: | :------: | :---------: | :--------: | :-----------: | :---: | :----: | :-------: | --------- | ---------------------------------------------------------------------------------------------------------- |
| [Armatura in Microtessuto](/equipaggiamento/armatura-in-microtessuto)           |    0    |   25   |    +2    |     +3      |     –1     |       —       |  +1   |   1    |     1     | Polimeri  | [Tecnologica](/tratti/tecnologico)                                                                         |
| [Armatura Trapuntata](/equipaggiamento/armatura-trapuntata)                     |    0    |   15   |    +2    |     +2      |     –1     |       —       |  +1   |   1    |     1     | Stoffa    | [Confortevole](/tratti/confortevole), [tecnologica](/tratti/tecnologico)                                   |
| [Cappotto Corazzato](/equipaggiamento/cappotto-corazzato)                       |    0    |   20   |    +2    |     +2      |     –1     |       —       |  +2   |   1    |     1     | Cuoio     | [Confortevole](/tratti/confortevole), [flessibile](/tratti/flessibile), [tecnologica](/tratti/tecnologico) |
| [Pelle di Carbonio](/equipaggiamento/pelle-di-carbonio)                         |    0    |   30   |    +1    |     +4      |     –1     |       —       |  +0   |   1    |     1     | Polimeri  | [Tecnologica](/tratti/tecnologico)                                                                         |
| [Seconda Pelle](/equipaggiamento/seconda-pelle)                                 |    0    |   20   |    +1    |     +4      |     –1     |       —       |  +0   |   L    |     0     | Polimeri  | [Confortevole](/tratti/confortevole), [flessibile](/tratti/flessibile), [tecnologica](/tratti/tecnologico) |
| [Serie Luce Solida](/equipaggiamento/serie-luce-solida)                         |    0    |   50   |    +2    |     +3      |     –1     |       —       |  +1   |   1    |     1     | Maglia    | [Flessibile](/tratti/flessibile), [tecnologica](/tratti/tecnologico), [rumorosa](/tratti/rumoroso)         |
| [Tessuto Termico](/equipaggiamento/tessuto-termico)                             |    0    |   45   |    +1    |     +4      |     –1     |       —       |  +0   |   1    |     1     | Composita | [Tecnologica](/tratti/tecnologico)                                                                         |
| [Tuta di Estex](/equipaggiamento/tuta-di-estex)                                 |    0    |   30   |    +1    |     +3      |     –1     |       —       |  +1   |   L    |     1     | Stoffa    | [Confortevole](/tratti/confortevole), [flessibile](/tratti/flessibile), [tecnologica](/tratti/tecnologico) |
| [Vestito da Viaggio Abadarcorp](/equipaggiamento/vestito-da-viaggio-abadarcorp) |    0    |   10   |    +1    |     +3      |     —      |       —       |  +0   |   L    |     2     | Stoffa    | [Esposta](/tratti/esposto), [tecnologica](/tratti/tecnologico)                                             |

`{caption="Armatura Leggera"}`

| Armatura (Commerciale)                                            | Livello | Prezzo | Bonus CA | Des Massimo | Pen. Prove | Pen. Velocità | Forza | Volume | Migliorie | Gruppo    | Tratti dell’Armatura                                                                               |
| ----------------------------------------------------------------- | :-----: | :----: | :------: | :---------: | :--------: | :-----------: | :---: | :----: | :-------: | --------- | -------------------------------------------------------------------------------------------------- |
| [Armatura da Corsaro](/equipaggiamento/armatura-da-corsaro)       |    0    |   65   |    +4    |     +1      |     –2     |     –1,5      |  +3   |   2    |     1     | Piastre   | [Tecnologica](/tratti/tecnologico)                                                                 |
| [Armatura Shotalashu](/equipaggiamento/armatura-shotalashu)       |    0    |   40   |    +3    |     +2      |     –2     |     –1,5      |  +2   |   2    |     1     | Composita | [Tecnologica](/tratti/tecnologico)                                                                 |
| [Armatura Fuoco Celeste](/equipaggiamento/armatura-fuoco-celeste) |    0    |   60   |    +3    |     +2      |     –2     |     –1,5      |  +1   |   1    |     0     | Ceramica  | [Flessibile](/tratti/flessibile), [tecnologica](/tratti/tecnologico)                               |
| [Pelle di Defrex](/equipaggiamento/pelle-di-defrex)               |    0    |   25   |    +3    |     +2      |     –2     |     –1,5      |  +2   |   2    |     1     | Cuoio     | [Tecnologica](/tratti/tecnologico)                                                                 |
| [Tuta dello Sciame](/equipaggiamento/tuta-dello-sciame)           |    0    |   75   |    +4    |     +1      |     –2     |     –1,5      |  +3   |   2    |     1     | Maglia    | [Flessibile](/tratti/flessibile), [tecnologica](/tratti/tecnologico), [rumorosa](/tratti/rumoroso) |

`{caption="Armatura Media"}`

| Armatura (Commerciale)                                                          | Livello | Prezzo | Bonus CA | Des Massimo | Pen. Prove | Pen. Velocità | Forza | Volume | Migliorie | Gruppo    | Tratti dell’Armatura                                             |
| ------------------------------------------------------------------------------- | :-----: | :----: | :------: | :---------: | :--------: | :-----------: | :---: | :----: | :-------: | --------- | ---------------------------------------------------------------- |
| [Armatura del Soldato Nascosto](/equipaggiamento/armatura-del-soldato-nascosto) |    0    |  285   |    +5    |     +1      |     –3     |      –3       |  +4   |   3    |     1     | Ceramica  | [Baluardo](/tratti/baluardo), [tecnologica](/tratti/tecnologico) |
| [Armatura Veskariana Imperiale](/equipaggiamento/armatura-veskariana-imperiale) |    0    |  325   |    +6    |     +0      |     –3     |      –3       |  +4   |   5    |     1     | Composita | [Baluardo](/tratti/baluardo), [tecnologica](/tratti/tecnologico) |
| [Piastre Kyokor](/equipaggiamento/piastre-kyokor)                               |    0    |  250   |    +6    |     +0      |     –3     |      –3       |  +4   |   4    |     1     | Piastre   | [Baluardo](/tratti/baluardo), [tecnologica](/tratti/tecnologico) |
| [Piastra Sottile](/equipaggiamento/piastra-sottile)                             |    0    |  275   |    +5    |     +1      |     –3     |      –3       |  +3   |   3    |     1     | Composita | [Tecnologica](/tratti/tecnologico)                               |
| [Serie Egida](/equipaggiamento/serie-egida)                                     |    0    |  300   |    +6    |     +0      |     –3     |      –3       |  +3   |   3    |     0     | Piastre   | [Baluardo](/tratti/baluardo), [tecnologica](/tratti/tecnologico) |
| [Serie Sprezzo](/equipaggiamento/serie-sprezzo)                                 |    0    |  200   |    +5    |     +1      |     –3     |      –3       |  +3   |   3    |     1     | Piastre   | [Tecnologica](/tratti/tecnologico)                               |

`{caption="Armatura Pesante"}`

| Grado          | Livello | Prezzo Potenziamento | Valore Totale^1^ | Migliorie | Incremento Bonus CA | Tratti                              |
| -------------- | :-----: | :------------------: | :--------------: | :-------: | :-----------------: | ----------------------------------- |
| Commerciale    |    0    |          —           |        —         |     —     |         +0          | —                                   |
| Tattica        |    5    |    +1.600 crediti    |  1.600 crediti   |    +1     |         +1          | —                                   |
| Avanzata       |    8    |    +3.400 crediti    |  5.000 crediti   |    +1     |         +1          | [Resiliente](/tratti/resiliente) +1 |
| Superiore      |   11    |    +9.000 crediti    |  14.000 crediti  |    +2     |         +2          | [Resiliente](/tratti/resiliente) +1 |
| D'Élite        |   14    |   +31.000 crediti    |  45.000 crediti  |    +2     |         +2          | [Resiliente](/tratti/resiliente) +2 |
| Definitiva     |   18    |   +195.000 crediti   | 240.000 crediti  |    +3     |         +3          | [Resiliente](/tratti/resiliente) +2 |
| Ineguagliabile |   20    |   +460.000 crediti   | 700.000 crediti  |    +3     |         +3          | [Resiliente](/tratti/resiliente) +3 |

`{caption="Potenziamenti Armatura" footnote="^1^ Il Valore Totale non include il prezzo dell'armatura commerciale base."}`
