---
source: Player Core (Eng), pag. 268
original-name: Armor Upgrades
original-srd: https://2e.aonsrd.com/rules/247-armor-upgrades
navigation-order: 5
---

# Migliorie d'Armature

---

È possibile personalizzare l'armatura acquistando e installando migliorie
d'armatura. Le migliorie d'armatura vengono installate negli slot miglioria
dell'armatura; una miglioria d'armatura occupa uno slot miglioria d'armatura. Il
numero di slot miglioria che una specifica armatura possiede è indicato nella
sua descrizione. Puoi installare una miglioria d'armatura con l'attività
[Installare Miglioria](/azioni/installare-miglioria), che richiede 10 minuti per
essere eseguita. A differenza di molti altri tipi di equipaggiamento, le
migliorie d'armatura funzionano con l'energia cinetica creata dal movimento del
tuo corpo e non necessitano di batterie esterne. Funzionano solo se installate
nell'armatura che stai indossando correttamente.

{{% include page="/azioni/installare-miglioria" %}}

## Attivare le Migliorie d'Armatura

La maggior parte delle migliorie concede i propri benefici in modo continuo
fintanto che si indossa correttamente l'armatura in cui sono installate. Altre
producono i loro effetti solo se usate nel momento corretto spendendo azioni.
Un'attivazione elenca il numero di azioni richieste e tutti i tratti per
l'attivazione e i suoi effetti. Queste informazioni appaiono nella voce
Attivazione dell'oggetto.

## Migliorie d'Armatura Limitate

Alcune migliorie d'armatura che possiedono attivazioni e benefici speciali
possono essere attivate solo un numero limitato di volte al giorno, come
descritto nella miglioria d'armatura. Questo limite è indipendente da qualsiasi
costo di attivazione della miglioria. Questo limite si azzera durante i tuoi
preparativi giornalieri. Il limite è inerente alla miglioria d'armatura, quindi
se un'abilità che può essere usata solo una volta al giorno viene utilizzata,
essa non si ricarica se la miglioria d'armatura viene disinstallata e
reinstallata o se viene installata in un'altra armatura, o se un'altra creatura
cerca di attivare la miglioria. Allo stesso modo, l'armatura possiede
dispositivi di sicurezza innati che ti impediscono di installare un duplicato di
una miglioria d'armatura per cui hai già utilizzato l'azione limitata e di
cercare di usare nuovamente quell'azione.

# Migliorie di Protezione Ambientale

Le protezioni ambientali sono strumenti cruciali sia per gli esploratori che per
i combattenti, consentendo a qualsiasi specie di operare in condizioni ostili
non adatte alla sua sopravvivenza. Questi oggetti funzionano finché le
[protezioni ambientali](/regole/player-core/6-equipaggiamento/armature#protezione-ambientale)
dell'armatura sono attive e possono ricaricarsi rapidamente mentre un
personaggio riposa, dato che altre funzioni in un'armatura entrano in modalità
riposo.

{{% includeAll source="./oggetti-protezione-ambientale" %}}

# Migliorie d'Armature

{{% includeAll source="./oggetti-migliorie" %}}
