---
source: Player Core (Eng), pag. 54
original-name: Kasatha
original-srd: https://2e.aonsrd.com/ancestries/10-kasatha
traits: [kasatha, umanoide]
featTraits: [kasatha]
shortDescription:
  I kasatha sono migranti a quattro braccia provenienti da un mondo morente, che
  valorizzano l’equilibrio cosmico e la tradizione.
---

# Kasatha

Immersi nelle antiche tradizioni di un lontano mondo natale che orbita intorno a
una stella morente, i kasatha sono umanoidi a quattro braccia che arrivarono nei
Mondi del Patto a bordo di un’enorme nave-mondo chiamata _Idari_. Cercando
l’equilibrio cosmico in ogni cosa, i kasatha sono orgogliosi di temperare i loro
progressi tecnologici con la saggezza dei loro antenati.

---

**Punti Ferita**  
8

**Taglia**  
Media

**Velocità**  
7,5 metri

**Aumenti di Attributo**  
Forza  
Saggezza  
Libero

**Difetti di Attributo**  
Carisma

**Lingue**  
Comune  
Kasatha  
Lingue aggiuntive pari al tuo modificatore di Intelligenza (se è positivo).
Scegli dalla lista delle lingue comuni e qualsiasi altra lingua a cui hai
accesso (per esempio le lingue prevalenti nel tuo pianeta natale).

**Quattro Braccia**  
Hai quattro braccia, il che ti permette di impugnare e tenere fino a quattro
mani di armi ed equipaggiamento. In qualsiasi momento, una coppia di mani è
designata come le tue mani attive. Puoi cambiare questa designazione da una
coppia di mani a un’altra eseguendo l’azione
[Cambiare Mani](/azioni/cambiare-mani), che richiede un’azione singola. Puoi
impugnare oggetti solo con le tue mani attive.

---

> ## Potresti...
>
> - Cercare di mantenere equilibrio e armonia tra te e gli altri, così come tra
>   le forze cosmiche.
> - Considerare le armi tradizionali più onorevoli delle moderne munizioni.
> - Tenere la bocca coperta con una sciarpa o una maschera in pubblico.

> ## Probabilmente gli Altri...
>
> - Assumono che il tuo rispetto per la tradizione ti renda inflessibile.
> - Si rivolgono a te per ricevere consigli, aspettandosi guida e saggezza.
> - Interpretano la tua dignità personale come segno di elitismo.

## Descrizione Fisica

I kasatha sono umanoidi dalla pelle grigia, quattro braccia e occhi
completamente neri. Hanno un cranio allungato che si estende dietro il collo,
accentuando ulteriormente la loro figura alta. Dopo essersi evoluti per
sopravvivere alle migrazioni su un mondo di vaste dimensioni, molti kasatha
hanno corpi snelli ma muscolosi, che li rendono forti nonostante l’aspetto
slanciato.

Molti kasatha preferiscono indossare abiti larghi e a strati che nascondono le
loro molte braccia e ciò che impugnano.

## Società

La cultura kasatha dà priorità a stabilità ed equilibrio, con un profondo
rispetto per l’onore, la tradizione e l’importanza di mantenere ed osservare i
propri editti e anatemi. La maggior parte dei kasatha forma clan e sottoclan
matriarcali e nomadi, organizzati in una complessa miriade di “Grandi Famiglie”.
Sebbene ogni Grande Famiglia possieda i propri costumi e tradizioni, vi sono
elementi comuni come il celare la bocca a chiunque tranne i compagni più intimi,
la convinzione nell’onore del combattimento con armi da mischia e un periodo di
iniziazione noto come la Tempra, tradizionalmente della durata di un anno ma
talvolta più lungo per alcuni kasatha. Durante la Tempra, un kasatha è
incoraggiato a mettere alla prova i propri limiti, apprendere da culture diverse
e rinunciare temporaneamente ai costumi familiari, per comprendere in prima
persona l’importanza della stabilità e della tradizione.

**Esempi di Nomi** Altronus, Barasul, Ehu, Esar, Gorsen, Hadif, Jahir, Kala,
Khsutil, Maeda, Metweska, Ninura, Remu, Senesel, Tolar, Umana, Voloteo, Zye

## Credenze

Le culture kasatha tengono in alta considerazione i costumi e le tradizioni
ancestrali, ma ogni kasatha segue un proprio insieme unico di tradizioni,
combinando i rituali del clan con quelli sviluppati nel corso della propria
esperienza di vita. Questa accumulazione di usanze e pratiche porta spesso i
kasatha più anziani a dedicare del tempo ogni giorno al ricordo e all’onore del
passato.

**Editti Popolari** coprire la bocca in pubblico, stabilire le proprie usanze,
onorare le tradizioni, mantenere l’equilibrio

**Anatemi Popolari** mancare di rispetto o sminuire le tradizioni altrui,
mancare di rispetto agli anziani
