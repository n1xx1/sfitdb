---
source: Player Core (Eng), pag. 46
original-name: Barathu
original-srd: https://2e.aonsrd.com/ancestries/8-barathu
traits: [aberrazione, barathu]
featTraits: [barathu]
---

# Barathu

I barathu sono esseri fluttuanti dalle forme corporee bizzarre, evolutisi sul
gigante gassoso Bretheda. I barathu riscrivono istintivamente e a volontà il
proprio codice genetico, modellando i loro corpi in una sorprendente varietà di
forme uniche.

---

**Punti Ferita**  
8

**Taglia**  
Media

**Velocità**  
1,5 metri (Fluttuare)  
Volare 9 metri

**Aumenti di Attributo**  
Costituzione  
Saggezza  
Libero

**Difetti di Attributo**  
Destrezza

**Lingue**  
Brethedano  
Comune  
Lingue aggiuntive pari al tuo modificatore di Intelligenza (se è positivo).
Scegli dalla lista delle lingue comuni e qualsiasi altra lingua a cui hai
accesso (per esempio le lingue prevalenti nel tuo pianeta natale).

**Adattamento Genetico**  
Puoi rimodellare e adattare il tuo corpo a nuove situazioni. Puoi riaddestrare
un talento di stirpe in 1 giorno di pausa, invece che in una settimana. Puoi
riaddestrare qualsiasi talento di stirpe, inclusi quelli di lignaggio.

**Telepatia Limitata**  
Puoi comunicare mentalmente con creature entro 9 metri. Puoi comunicare solo con
creature che condividono una lingua con te. Questa capacità non ti consente di
accedere ai loro pensieri e trasmette solo le stesse informazioni di un normale
discorso.

---

> ## Potresti...
>
> - Trovare piacere nel fare nuove esperienze e adattarti con entusiasmo a nuove
>   idee.
> - Evolvere frequentemente il tuo corpo in base all’ambiente o alla situazione.
> - Fonderti con i tuoi compagni o copiare la loro struttura genetica per
>   conoscerli meglio.

> ## Probabilmente gli Altri...
>
> - Sono incuriositi dalla tua anatomia unica.
> - Ammirano la tua adattabilità.
> - Hanno difficoltà a riconoscerti a causa del tuo aspetto in continuo
>   mutamento.

I barathu sono esseri fluttuanti e aberranti che modificano con facilità il
proprio codice genetico e si fondono tra loro in innumerevoli configurazioni
strane e meravigliose. I barathu nelle prime fasi della vita tendono a essere
individualisti e attratti dallo studio di altre culture, mentre i barathu più
esperti sviluppano un senso del sé fluido e cercano comunione con gli altri a un
livello più profondo. I Sognatori si ritirano in una realtà trascendente
accessibile solo a loro.

Se desideri interpretare un personaggio dalla mentalità aliena che si adatta a
qualsiasi situazione, dovresti giocare un barathu.

## Descrizione Fisica

Un barathu medio possiede un corpo fluttuante simile a un dirigibile, da cui
pendono tentacoli e arti colorati. Il loro corpo riflette la loro personale
visione di sé, e mantengono un certo controllo sulla sua forma. Poiché i barathu
modificano spesso i propri corpi a livello genetico, un singolo individuo può
sperimentare decine di evoluzioni uniche nel corso della vita. Dopo la fusione,
i barathu si plasmano in forme più grandi e fantastiche. I conglomerati barathu
possono apparire come gigantesche meduse, fioriture di melma pulsante o stormi
di raggi nuvolosi multicolori.

## Società

La maggior parte dei barathu possiede un senso del sé fluido. Nelle prime fasi,
i giovani barathu spesso traggono ispirazione da altre culture e mostrano
tendenze più individualistiche, che poi mitigano con l’esperienza e la fusione
con altri. Un barathu può fondersi con altri barathu per formare un essere
composto chiamato conglomerato. Un conglomerato barathu è più della somma delle
sue parti, con una nuova identità e visione del mondo create dalla fusione. I
barathu che si separano da un conglomerato ricordano solo vagamente il periodo
trascorso al suo interno, descritto da alcuni come la visione di un vecchio
ologramma. I giovani barathu trovano spesso l’esperienza disorientante, ma la
maggior parte dei barathu anziani trascorre tempo in forma di conglomerato.
Quando corpo e memoria iniziano a svanire con l’età, molti scelgono di fondersi
definitivamente in un conglomerato, abbandonando il proprio sé individuale per
unirsi a una coscienza e a un’esistenza più grandi.

**Nomi Tipici** Atarassia, Brezza, Bolla in Volo, Dololola, Gleelee, Armonia dei
Molti, Ixeelu, Canto Ondeggiante, Sospiro, Tempesta Decupla, Unità di Scopo,
Vortice, Meraviglia tra le Nuvole Iridescenti, Xonswe e Y.

## Credenze

Molti barathu si identificano con Oras e scelgono di esplorare la sua fede,
vedendo la loro costante evoluzione come uno specchio del suo viaggio da cellula
a divinità. I barathu che hanno esplorato Liavara e sperimentato il suo canto
cosmico seguono credenze proprie, che condividono in melodie incomprensibili a
chiunque tranne altri Sognatori. La visione del mondo e la religione di un
barathu cambiano nel tempo man mano che si fonde con altri e amplia
letteralmente la propria mente.

**Editti popolari** adattarsi a nuove situazioni, modellare il corpo nella forma
desiderata, collaborare per risolvere problemi.

**Anatemi popolari** affrontare i problemi da soli.
