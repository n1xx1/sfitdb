---
source: Player Core (Eng), pag. 92
original-name: Backgrounds
original-srd: https://2e.aonsrd.com/backgrounds
navigation-order: 3
navigation-disable: true
---

# Background

Le abilità del tuo personaggio non nascono nel momento in cui intraprende la
vita avventurosa. Il loro background, ovvero il ruolo che avevano prima di
diventare avventurieri, fornisce anch’esso diverse abilità. La maggior parte dei
background è comune e può essere scelta da qualsiasi personaggio, ma alcuni
avventurieri provengono da origini più distintive e possono avere background non
comuni o rari. Le storie particolari dietro questi background rari offrono
benefici specializzati.

Quando crei il tuo personaggio, al 1° livello ottieni un background a tua
scelta. Questa decisione è permanente: non puoi cambiarla ai livelli successivi.
Ogni background elencato qui fornisce due aumenti di attributo, un talento di
abilità e il grado di competenza addestrato in due abilità, una delle quali è
una [Sapienza](/abilita/sapienza). Se ottieni il grado di competenza addestrato
in un’abilità grazie al tuo background e poi ottieni lo stesso grado di
competenza addestrato nella abilità grazie alla tua classe al 1° livello,
diventi invece addestrato in un’altra abilità a tua scelta.

Le abilità Sapienza rappresentano una conoscenza approfondita di un argomento
specifico. Se un’abilità Sapienza richiede una scelta (per esempio di scegliere
un terreno), spiega la tua preferenza al GM, che ha l’ultima parola in merito
sull’accettabilità della scelta. Se vuoi qualche suggerimento, il riquadro
laterale Sottocategorie Comuni di Sapienza elenca un certo numero di abilità
Sapienza che sono adatte alla maggior parte delle campagne. I
[talenti di abilità](/talenti/abilita) espandono le funzionalità delle tue
abilità.

{{< backgroundTable path="/regole/player-core/stirpi-e-background/background" >}}
