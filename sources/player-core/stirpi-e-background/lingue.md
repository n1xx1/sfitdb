---
source: Player Core (Eng), pag. 97
original-name: Languages
original-srd: https://2e.aonsrd.com/languages
navigation-order: 4
---

# Lingue

La galassia è popolata da innumerevoli specie e da ancora più lingue, molte
delle quali presentano centinaia di dialetti e variazioni regionali. La maggior
parte dei personaggi in Starfinder può cavarsela con il Comune (noto anche come
Comune dei Mondi del Patto). Molte specie apprendono la propria lingua, oltre a
quella regionale planetaria, il che significa che la maggior parte dei
personaggi parla fluentemente due o più lingue. Le lingue offrono l’opportunità
di contestualizzare il tuo personaggio nel mondo e di dare significato alle
altre scelte del personaggio.

Le voci della tua stirpe stabiliscono quali lingue conosci al 1° livello. In
genere, ciò significa che sei in grado di parlare e di leggere queste lingue.
Avere un modificatore di Intelligenza positivo ti fornisce un numero di lingue
aggiuntive pari al tuo modificatore di Intelligenza. Puoi scegliere queste
lingue dall’elenco presentato nelle voci della stirpe del tuo personaggio e tra
quelle disponibili per la tua regione (che spesso include interi pianeti).
Chiedi al tuo GM se c’è una lingua che vorresti scegliere ma che non è in questi
elenchi, poiché potrebbe avere un impatto significativo sulle tue avventure. Se
la tua Intelligenza cambia successivamente, aggiusta di conseguenza il numero di
lingue che conosci.

Le lingue presentate qui sono raggruppate in base al loro utilizzo nei Mondi del
Patto. Le lingue non comuni spesso vengono parlate dai madrelingua, ma anche da
alcuni studiosi e politici

Il tuo personaggio può imparare lingue anche più avanti, durante la sua carriera
da avventuriero. Per esempio, scegliere il talento
[Poliglotta](/talenti/poliglotta) fornisce a un personaggio due nuove lingue
selezionate tra quelle elencate sotto. Altre capacità ed effetti potrebbero
concedere accesso a lingue comuni e non comuni, come è dettagliato nelle loro
descrizioni. Le lingue rare o segrete possono essere scoperta solo giocando.

### Lingue Comuni delle Stirpi

| Lingua  | Parlanti                                                  |
| ------- | --------------------------------------------------------- |
| Comune  | Umani, la maggior parte dei cittadini dei Mondi del Patto |
| Kasatha | [Kasatha](/stirpi/kasatha), abitanti di Kasath o l'Idari  |
| Pahtra  | Pahtra                                                    |

### Lingue Comuni Regionali

| Lingua        | Parlanti                                                                       |
| ------------- | ------------------------------------------------------------------------------ |
| Akitoniano    | Akiton (shobhad e [ysoki](/stirpi/ysoki))                                      |
| Brethedano    | Bretheda, Liavara e relative lune ([barathu](/stirpi/barathu), kalo, maraquoi) |
| Castroveliano | Castrovel (lashunta e formian)                                                 |
| Diasporano    | Diaspora (sarcesiani)                                                          |
| Draconico     | Triaxus (draghi, draconici, ryphoriani)                                        |
| Eoxiano       | Eox (elebriani)                                                                |
| Trinario      | Aballon (anaciti, androidi)                                                    |
| Vercita       | Verces (verthani)                                                              |
| Vesk          | Pulonis, il Veskarium (pahtra, vesk)                                           |

### Lingue Non Comuni Extraplanari

| Lingua       | Parlanti                                            |
| ------------ | --------------------------------------------------- |
| Aklo         | Fatati malvagi, mostri ultraterreni                 |
| Chtoniano    | Demoni                                              |
| Diabolico    | Diavoli                                             |
| Empireo      | Angeli                                              |
| Muan         | Creature elementali del legno                       |
| Necril       | Non morti                                           |
| Orchesco     | Orchi, dromaar                                      |
| Petran       | Creature elementali della terra                     |
| Pirico       | Creature elmenetali del fuoco                       |
| Linguadombra | Creature dell'aldilà                                |
| Sussuran     | Creature elementali dell'aria, creature volanti     |
| Talican      | Creature elementali del metallo                     |
| Talassico    | Creature acquatiche, creature elementali dell'acqua |

## Lingue Regionali

Le lingue regionali dipendono dal pianeta. Le tabelle sopra elencano le lingue
regionali dell'ambientazione di Starfinder e dove sono parlate. Queste lingue
sono non comuni. Un personaggio proveniente da uno dei mondi elencati ha
automaticamente accesso a quella lingua.

La maggior parte dei personaggi impara la lingua Comune. Questa è la lingua più
diffusa nella galassia ed è la lingua dominante dei Mondi del Patto. In molti
sistemi, anche se il Comune non è la lingua ufficiale, è comunque presente come
lingua commerciale.

## Lingua dei Segni

Potresti conoscere le lingue dei segni associate alle lingue che conosci, oppure
sapere come leggere le labbra. Si possono imparare queste cose prendendo i
talenti [Lingua dei Segni](/talenti/lingua-dei-segni) e
[Labiolettura](/talenti/labiolettura). Se si sta creando un personaggio sordo,
quasi sordo o incapace di parlare, si può discutere con il GM per capire se ha
senso che quel personaggio parli la lingua dei segni o legga le labbra. Se è
così, il GM potrebbe consentire di selezionare uno di questi talenti gratis
(anche se non se ne possiedono i prerequisiti) per poter rappresentare
correttamente quel personaggio.

## Telepatia

Se possiedi telepatia, puoi comunicare solo con creature che condividono una
lingua con te, salvo diversa indicazione. Se non condividi una lingua, potresti
essere in grado di inviare e ricevere impressioni emotive rudimentali a
discrezione del GM.
